---
lang: pl
title: "Global Newsletter #47: Prawo ziemi"
slug: global-newsletter-47
date: 2021-01-12 14:33
published: true
categories:
  - blog
image: /assets/uploads/image7-47.jpg
seoTitle: Prawo ziemi
seoDescription: Aktywistki i aktywiści na całym świecie z pomocą istniejących i nowych praw zmuszają rządy i korporacje do
  działań w sprawie kryzysu klimatycznego.
---
![](/assets/uploads/image7-47.jpg)

*Ludność San z Kalahari – rdzenni mieszkańcy, których ziemię przekazano kanadyjskiej spółce naftowej.*

(Zapisz się na przyszłe wydania newslettera
[tutaj](https://actionnetwork.org/forms/newsletter-sign-up-17?clear_id=true&source=direct_link&link_id=1&can_id=406f8484cac9b97f5801312a06199147&email_referrer=email_807834&email_subject=global-newsletter-39-title-required).)

## Wprowadzenie

Extinction Rebellion po raz pierwszy pojawiła się w nagłówkach światowych
gazet, bo rebeliantki i rebelianci byli skłonni złamać prawo w celu
zwiększenia świadomości na temat kryzysu klimatycznego.

W zeszłym roku pojawiła się jednak wyraźna zmiana w relacji między
aktywizmem klimatycznym a prawem. Społeczności i organizacje na całym
świecie zaczęły pociągać do odpowiedzialności rządy i zanieczyszczające
środowisko przedsiębiorstwa, a z pomocą ruszyły im istniejące dotychczas
przepisy oraz całkiem nowe prawa, do których stworzenia aktywiści
przyczynili się sami.

Młodzież od Meksyku po Koreę Południową wytaczała procesy swoim rządom za
prowadzenie niewystarczającej polityki klimatycznej. Usłyszeliśmy o
portugalskich aktywistach i aktywistkach i ich przełomowej sprawie przeciwko
wszystkim 33 państwom Europy, która w trybie pilnym trafiła do Europejskiego
Trybunału Praw Człowieka. Byliśmy świadkami wielu pozwów przeciwko ogromnym
przedsiębiorstwom naftowym. Wytyczały je amerykańskie stany, miasta i
społeczności.

![](/assets/uploads/image17-47.jpg)

*Portugalska młodzież zgłasza się do Europejskiego Trybunału Praw Człowieka. Zdjęcia: GLAN*

Więcej informacji na temat mnóstwa sporów klimatycznych przeczytasz w sekcji
***Lektura obowiązkowa***. Znajdziesz tam także przykłady praw i ustaw,
które wcale nie pomagają naszej klimatycznej sprawie. *Wręcz przeciwnie*...

W tym wydaniu newslettera skupimy się na kwestiach prawniczych, a mianowicie
na dwóch kampaniach, w ramach których aktywiści i aktywistki walczą o
stworzenie nowych ustaw.

Brytyjski [projekt ustawy o alarmie klimatycznym i
środowiskowym](https://www.ceebill.uk/) miał swój parlamentarny debiut we
wrześniu ubiegłego roku. Jego celem jest wpisanie postulatów XR do
brytyjskiego prawa. Grupa odpowiedzialna za projekt nie tylko zyskała
lokalne poparcie, ale w ramach przygotowań do COP26 rozszerzyła ustawę tak,
by każdy rząd mógł ją wcielić w życie.

Dzięki kampanii [Stop Ecocide](https://www.stopecocide.earth/)
międzynarodowy zespół prawników i prawniczek przygotowuje właśnie nowy
projekt ustawy, w ramach której ekoeksterminacja uznawana by była za
przestępstwo. Możliwe, że niedługo niedbali politycy oraz zatruwający
środowisko dyrektorzy spółek trafiać będą na ławę oskarżonych
Międzynarodowego Trybunału Karnego!

![](/assets/uploads/image9-47.jpg)

*Polityczki i politycy tracą kręgosłup moralny przed siedzibą jednego z magnatów medialnych w Melbourne. Czyli tak to wygląda...*

Przejdź do sekcji „Ostatnie akcje”, żeby przeczytać więcej o obu kampaniach
i dowiedzieć się, jak możesz się w nie zaangażować. Nie omawiamy w
newsletterze tylko kwestii prawnych – piszemy także o falach rebelii w
Izraelu i Australii oraz donosimy o okropnej zbrodni na środowisku, do
której dochodzi właśnie na południu Afryki.

Wreszcie witamy nowy rok nową sekcją newslettera: Książka miesiąca. Masz za
sobą lekturę książki, która Twoim zdaniem spodoba się reszcie rebeliantów?
Napisz krótką recenzję poniżej 200 słów i wyślij ją na adres:
[xr-newsletter@protonmail.com](mailto:xr-newsletter@protonmail.com).

*Jeśli chcesz pomóc, przejdź na naszą [stronę internetową](https://rebellion.global/) i [dowiedz się więcej o XR]((https://rebellion.global/pl/about-us/).*

*Aby poznać rebeliantów i rebeliantki z Twojej okolicy, skontaktuj się ze swoją [lokalną grupą XR](https://rebellion.global/branches/). Jeśli w Twojej okolicy nie ma aktywnej grupy, możesz [ją założyć](https://cloud.organise.earth/s/jGSWEoJ9PW65xLc)!*

*Jeśli chcesz przeczytać wcześniejsze wydania naszego newslettera, możesz znaleźć je [tutaj](../../../../../news/).*

Znajdujemy się w kluczowej fazie ludzkiej historii. Abyśmy dalej mogli
szerzyć naszą misję, ruch XR potrzebuje środków finansowych. Docenimy każdą
kwotę, jaką możesz [ofiarować](https://chuffed.org/project/xrinternational).

[Wesprzyj Rebelię](https://chuffed.org/project/xrinternational){.xr-button}

## Spis treści

* Ostatnie akcje
* Podsumowanie akcji
* Ogłoszenia
* Lektury obowiązkowe

## Ostatnie akcje

### Projekt ustawy CEE rusza na podbój świata przed COP26

**Trwa | Wielka Brytania i świat**

![](/assets/uploads/image25-47.png)

*Zgromadzenie rebeliantów i rebeliantek pod budynkiem parlamentu Wielkiej Brytanii, gdzie politycy zapoznają się z projektem ustawy CEE.*

Kampania za wprowadzeniem do brytyjskiego prawa przełomowej ustawy o
klimacie i środowisku zyskała już poparcie [89 posłanek i
posłów](https://www.ceebill.uk/allies_and_supporters?e%3D5b49b7d6f1979d3b284d4310514a67b4%26utm_source%3Dceebill%26utm_medium%3Demail%26utm_campaign%3D2020_12_23_good_tidi%26n%3D2/),
którzy łącznie reprezentują sześć milionów obywateli, oraz pięciu rad miasta
i organizacji Greenpeace UK.

Autorami ustawy są naukowczynie, prawnicy, ekonomistki i aktywiści (w tym
rebeliantki i rebelianci). [Projekt ustawy o alarmie klimatycznym i
środowiskowym (CEE)](https://www.ceebill.uk/) sprawi, że brytyjski rząd
będzie [zobowiązany prawnie](https://www.ceebill.uk/bill/) do podjęcia
natychmiastowych, dalekosiężnych działań na rzecz klimatu, a ich zasady
dyktować będą nie tylko parlamentarzyści, lecz także Panel Obywatelski.

Ustawa CEE oznaczałaby także, że Wielka Brytania będzie musiała wziąć
odpowiedzialność za swój zagraniczny ślad węglowy i środowiskowy (które
obecnie ignoruje) oraz wprowadzić proporcjonalne działania mające na celu
ograniczenie globalnych emisji, biorąc pod uwagę swoją [rozwiniętą
gospodarkę](https://www.investopedia.com/terms/a/advanced-economies.asp/).

![](/assets/uploads/image1-47.png)

*Jedyna parlamentarzystka Wielkiej Brytanii Partii Zielonych za chwilę złoży przed parlamentem projekt ustawy CEE, ale najpierw przyjmuje list od grupy młodych rebeliantów*

[COP26](https://ukcop26.org/) zaplanowano na listopad 2021 roku, więc zespół
odpowiedzialny za projekt ustawy CEE rozszerzył jej zakres, tak by
uwzględnić w proponowanym rozwiązaniu prawnym uniwersalną strategię
nadzwyczajnych środków. [Dziesięciopunktowy plan o nazwie „Face the
Future”](https://docs.google.com/document/d/1Rl7V_Gv_eaCvMbesir3FKsgjFWjHbMed5TEG1wbeobA/edit/)
odnosiłby się do rządu każdego rozwiniętego gospodarczo państwa i byłby
włączony do porozumienia paryskiego.

Zespół Face the Future wzywa aktywistów i aktywistki oraz organizacje z
całego świata do wywierania presji na swoich rządach, by podpisały one te
dziesięć zasad. Plan zaaprobowali już rebeliantki i rebelianci we Francji, w
Niemczech, Wielkiej Brytanii oraz we Włoszech.

Jeśli chcesz, by Twój rząd także był przygotowany na przyszłość jeszcze
przed COP26, zapoznaj się z [założeniami
kampanii](https://docs.google.com/document/d/1rdhOFvAtz2zfFqPpiKMxMtWmXfxFN-IK5oO8MzEWRz0/edit/),
weź udział w [szkoleniu online na temat angażowania reprezentantów
politycznych](https://www.google.com/url?q=https://www.youtube.com/watch?v%3DGIVblhYewwM%26feature%3Dyoutu.be&sa=D&ust=1610464960556000&usg=AOvVaw0ZBNsIu5KYhFFzpegySUbx)
i skorzystaj z tych [wzorów
listów](https://www.ceebill.uk/writetoyourmp?utm_campaign%3D2020_12_23_good_tidi%26utm_medium%3Demail%26utm_source%3Dceebill/),
które pomogą Ci lobbować lokalnych polityków i polityczki.

Możesz też reprezentować swój kraj w nadchodzącym spotkaniu Face the Future
– napisz na adres
[nessyhainesmatos@ceebill.uk](mailto:nessyhainesmatos@ceebill.uk) i poproś o
więcej informacji.

## Niech ekoeksterminacja przejdzie do historii!

**Trwa | Cały świat**

![](/assets/uploads/image5-47.png)

*Polly Higgins. Zdjęcie: Wikipedia*

Piętnaście lat temu radczyni prawna Polly Higgins spoglądała za okno podczas
rozprawy sądowej i
[pomyślała](https://www.youtube.com/watch?v%3D8EuxYzQ65H4/): „Nasza planeta
potrzebuje dobrej prawniczki”. Tak zaczęła się jej życiowa walka; chciała
uczynić z ekoeksterminacji – czyli powszechnej, poważnej, systematycznej
destrukcji środowiska – przestępstwo ścigane przez sąd.

Chociaż niestety w 2019 roku Polly Higgins zmarła, jej pomysł, który
podziela wiele osób na całym świecie, [dał początek
rewolucji](https://www.independent.co.uk/environment/climate-change/ecocide-war-crimes-pollution-b1774578.html/).

W grudniu 2019 roku wyspiarskie państwa Vanuatu i Malediwy podczas
dorocznego zgromadzenia Międzynarodowego Trybunału Karnego (MTK) nawoływały
,by „poważnie rozważyć” uczynienie z ekoeksterminacji przestępstwa. W
grudniu Belgia stała się pierwszym europejskim krajem, który poruszył tę
kwestię z MTK. W tej chwili międzynarodowa grupa prawniczek i prawników
[opracowuje definicję prawną
ekoeksterminacji](https://www.stopecocide.earth/expert-drafting-panel/), by
można ją było uznać za zbrodnię na szczeblu międzynarodowym – tak samo, jak
w przypadku zbrodni wojennych i przeciwko ludzkości.

![](/assets/uploads/image8-47.png)

*Aktywiści i aktywistki z grupy Stop Ecocide przed znaną już nam różową łodzią. Zdjęcie: Stop Ecocide*

Dzisiaj [najsroższą
karą](https://www.theguardian.com/commentisfree/2019/mar/28/destruction-earth-crime-polly-higgins-ecocide-george-monbiot/),
która grozi osobom, przedsiębiorstwom i państwom wyrządzającym nieodwracalne
szkody na siedliskach, jest grzywna lub nakaz zapłaty odszkodowania. Brak
ekoeksterminacji w prawie międzynarodowym stanowi wielką lukę – i może ona
zadecydować o naszym wyginięciu lub przetrwaniu.

Jeśli chcesz pomóc zakopać tę przepaść, kampania Stop Ecocide służy pomocą:
poznaj [kilka sposobów](https://www.stopecocide.earth/get-involved-summary/)
na zaangażowanie się w projekt.

## Izraelska Rebelia: blokady i gnój.

**13-27 GRU | Aszkelon, Petach Tikwa, Jerozolima.**

![](/assets/uploads/image10-47.jpg)

*Rebeliantki i rebelianci w Aszkelon znajdują alternatywny sposób na wykorzystanie rur. Zdjęcie: XR Izrael*

[XR Izrael](https://xrisrael.earth/?fbclid%3DIwAR1e3St4IaFwP_euDniPewf5EgiBIhniXZv8aCvywEmU5ZVw_0elmtWj1xI/) w zeszłym miesiącu rozpoczęła dwutygodniową serię akcji w całym kraju. Fala rebelii najpierw uderzyła w Aszkelon.  

Czterdzieścioro odważnych rebeliantów [zablokowało wjazd](https://www.facebook.com/watch/live/?v%3D379233289844018%26ref%3Dwatch_permalink%26t%3D4789/) do dwóch ogromnych obiektów: elektrowni węglowej Rothberg oraz [przedsiębiorstwa rurociągowego Eilat Ashkelon Pipeline Company](https://www.eapc.com/). W rurociągach obu przedsiębiorstw codziennie transportowane są miliony baryłek ropy naftowej między regionem śródziemnomorskim a Morzem Czerwonym.  

Rebeliantom udało się zablokować na dwie godziny ruch prowadzący do obiektów, a także zwerbować kolejnych działaczy i działaczki. Właśnie organizowana jest specjalna grupa na rzecz akcji związanych z rurociągiem.  

W 2014 roku pęknięcie rurociągu spowodowało zalanie ropą Rezerwatu Przyrody
Evrona. Zdarzenie znane jest do dziś jako jedna z najgorszych [katastrof
środowiskowych](https://www.washingtonpost.com/world/israeli-oil-spill-is-bad-news-for-a-precious-nature-preserve/2014/12/17/7855e726-7fd7-11e4-9f38-95a187e4c1f7_story.html/)
Izraela. Mimo to zarządcy rurociągu udało się niedawno osiągnąć lukratywne
[porozumienie w sprawie ropy ze Zjednoczonymi Emiratami
Arabskimi](https://www.spglobal.com/platts/en/market-insights/latest-news/oil/102020-israeli-pipeline-company-to-transport-uae-oil-via-red-sea-med-network/).

![](/assets/uploads/image14-47.jpg)

*Rebelianci i rebeliantki doglądają gigantycznego gnoju, który pojawił się w korytarzu siedziby Migdal Group. Na plakatach widnieją napisy: „Greenwash: to samo gówno, ale teraz w odcieniach zieleni” oraz „Odwracanie uwagi, a nie inwestycji”. Zdjęcie: XR Izrael*

Tydzień później grupa rebeliantów w centralnym mieście Petach Tikwa wtargnęła do lobby Migdal Group, jednego z największych funduszy emerytalnych w Izraelu. Żeby zmotywować przedsiębiorstwo do zaprzestania pseudoekologicznych chwytów marketingowych, odważni rebelianci przynieśli ze sobą ogromną rurę ze sztucznymi odchodami i [szczodrym dodatkiem zielonego mułu](https://www.facebook.com/377148726388792/videos/879345809536370/).  

Co roku Migdal Group inwestuje ponad 1,5 miliarda dolarów w paliwa kopalne. Znana jest także z promowania się na ekologiczną firmę, ale brak na to dowodów. Po rebelianckiej akcji Grupa ogłosiła, że zacznie stosować [ekologiczne i socjalne kryteria, podejmując decyzje o inwestycjach](https://www.timesofisrael.com/israeli-investment-house-scores-first-with-pledge-not-to-invest-in-fossil-fuels/), i pozbyła się niedawno kupionych udziałów w koncernie naftowym Delek.  

Ostatecznie fala rebelii dotarła do Jerozolimy, stolicy kraju. 100
rebeliantów i rebeliantek wprowadziło do miasta trwające kilka godzin
zamieszanie. Jak? [Zablokowano oba
wyjścia](https://www.facebook.com/XRisrael/videos/456717758820274/) z
Ministerstwa Energii, gdzie niedawno premier Izraela podwyższył cel
dot. energii odnawialnej do 30%, chociaż do osiągnięcia obecnego celu
wynoszącego 17% państwu jeszcze daleko. Pokazuje to tylko, że deklarowanie
celów zupełnie nie ma związku z konkretnymi działaniami.

## Afrykański obiekt z listy światowego dziedzictwa splądrowany przez Kanadę w poszukiwaniu ropy.

**Trwa | Botswana, Namibia**

![](/assets/uploads/image23-47.jpg)

*Delta Okawango.*

Dorzecze Kawango to ogromny system wodny, który znajduje się na terytorium
Namibii, Botswany oraz delty Okawango – obiektu z listy światowego
dziedzictwa UNESCO, będącego jednocześnie jednym z największych bagien
naszej planety.

Zamiast chronić ten wyjątkowy teren zamieszkiwany przez zagrożone gatunki, w
tym największą populację słoni na świecie, w zeszłym roku rządy Namibii i
Botswany dały kanadyjskiej spółce naftowej ReconAfrica prawo do wwiertów na
obszarze. Koncern otrzymał rejon graniczący z trzema parkami narodowymi
znajdującymi się w górze Delty Okawango. Próbne odwierty pojawiły się tam w
grudniu.

Odkąd lokalni aktywiści i aktywistki z grup takich jak [Frack Free
Namibia](https://www.facebook.com/FrackFreeNamibiaAndBotswana/) czy [Fridays
For Future Windhoek](https://www.facebook.com/fffwhk/) dowiedzieli się o
planach Recon, od razu zorganizowali ruch oporu. Z pomocą XR Afryki i innych
organizacji założyli [petycję
online](https://www.rainforest-rescue.org/petitions/1231/keep-the-oil-industry-out-of-africas-natural-treasures%23more/)
oraz [kampanię
medialną](https://www.presstv.com/Detail/2020/12/17/640896/THE-OKAVANGO-OIL-FIELDS/),
by zwiększyć świadomość na temat problemu.

![](/assets/uploads/image13-47.jpg)

*Namibijski aktywista ma jasny przekaz dla ReconAfrica.*

ReconAfrica prawdopodobnie [otworzy na obszarze pole
szczelinowania](https://www.dailymaverick.co.za/article/2020-09-16-mystery-shrouds-plans-to-start-fracking-near-namibias-kavango-river-and-botswanas-tsodilo-hills/)
– w ten sposób wydobędzie więcej ropy, co potencjalnie zagraża zasobom
wodnym, od których zależy życie milionów ludzi z regionów pustynnych. Ale to
nie jedyny problem: jeden z planowanych obszarów wydobycia surowca
zamieszkuje ludność San z Kalahari – to rdzenne plemię i tak boryka się już
z kwestiami migracji i zmiany klimatu.

Ta historia to klasyczny przykład neokolonializmu: zachodnie przedsiębiorstwo sięgające po zasoby regionu, zupełnie nie zważając na szkody, jakie wyrządzi okolicznej ludności i środowisku. Przygotujcie się na wiele więcej akcji i coraz głośniejszą międzynarodową kampanię na rzecz zatrzymania tej destrukcji.  

## Rebelianci z australijskiej krainy Oz: Rozum, serce i odwaga

**7-13 GRU | Australia**

![](/assets/uploads/image19-47.png)

*Gorące newsy – Murdoch kłamie. Zdjęcie: Julian Meehan*

Fala skoordynowanych akcji przeszła w zeszłym miesiącu przez Australię. Swój
początek miała w Centralnej Dzielnicy Biznesowej w Melbourne, gdzie
rebelianci położyli nacisk na zdemaskowanie [mordujących planetę kłamstw
przedstawianych przez prasę
Murdocha](https://twitter.com/xrebellionaus/status/1336562785665253377/8ZHsi).
Rebeliantki i rebelianci z XR Wiktoria zablokowali główne skrzyżowania za
pomocą statywów, banerów i swoich starych dobrych numerów.

Kilka dni później zablokowano znajdujące się w stanie Wiktoria Ministerstwo
Zdrowia. Czworo rebeliantów przykleiło się do wejścia, a kilkanaście innych
osób odegrało przed budynkiem masowe „wymieranie”, jako symbol uderzających
w nas kryzysów: klimatycznego oraz pandemicznego.

![](/assets/uploads/image6-47.png)

*Rebeliantki i rebelianci spoczywają w pokoju przed Ministerstwem Zdrowia w Wiktorii. Zdjęcie: Julian Meehan*

Rebelię z Melbourne zakończył „Festiwal Miłości i Gniewu”. Rebelianci
wprowadzili chaos zarówno na lądzie, jak i na morzu: nie zabrakło ulicznego
teatru, flotylli kajaków na rzece Yarra, rowerowej parady oraz blokady ruchu
drogowego. Dziewięcioro uczestników festiwalu zostało aresztowanych.

Teraz przenosimy się do Queensland i [protestu „Defy
Disaster”](https://www.greenleft.org.au/content/photos-xr-climate-activists-defy-disaster/)
(Sprzeciw się katastrofie), dzięki któremu 250 rebeliantów i rebeliantek
zatrzymało centrum Brisbane na dwa dni. Policja, próbując odzyskać drogi,
aresztowała dziesięcioro protestujących.

W Tasmanii zatrzymano dziewięcioro rebeliantów po tym, jak grupa wprowadziła
do centrum Hobartu [zmasowany
chaos](https://www.facebook.com/WINNewsTasmania/videos/451437852554899/?t%3D13/).
Protestowano przeciwko bankom ANZ, Westpac, NAB oraz Commonwealth –
wszystkie one z radością inwestują w przedsięwzięcia związane z paliwami
kopalnymi.

A w stanie Nowa Południowa Walia [kajakowi
rebelianci](https://twitter.com/nbnnews/status/1337658444115898368/)
zablokowali główny port morski w mieście Newcastle. Co roku przepływa przez
niego aż 160 milionów ton węgla.

![](/assets/uploads/image15-47.png)

*Rebelianci i rebeliantki wprowadzają kajakowe zamieszanie podczas prób transportu węgla. Zdjęcie: Danielle Judd*

- - -

## Podsumowanie akcji

![](/assets/uploads/image22-47.jpg)

![](/assets/uploads/image26-47.jpg)

![](/assets/uploads/image11-47.jpg)

3 STY | Sudan: *XR Sudan rozpoczęła kampanię informacyjną na temat zagrożeń
związanych z COVID-19, w ramach której rozdawała przechodniom maski i
edukacyjne naklejki.*

![](/assets/uploads/image12-47.jpg)

![](/assets/uploads/image2-47.jpg)

9 GRU | Polska: *Warszawscy rebelianci i rebeliantki oraz polskie babcie
wybrali się na „spacer dla przyszłości”, podczas którego zablokowali jedną z
głównych ulic miasta. Policja wynosiła protestujących z tłumu. Kilkoro
trafiło do aresztu. Czerwone wdowy czekały przed komisariatem na
wypuszczenie zatrzymanych rebeliantek i rebeliantów.*

![](/assets/uploads/image16-47.jpg)

8-13 LIS | Argentyna: *Rebeliantki i rebelianci zorganizowali w ramach fali
rebelii masowe „wymieranie”. Ich cel? Protest przeciwko „fałszywym
rozwiązaniom” kryzysu klimatycznego. Zdjęcie: @photoggia*

![](/assets/uploads/image18-47.jpg)

Rosja: *Mała rebeliancka grupa, która tworzy [XR
Rosję]((https://www.facebook.com/RebellionRussia/) od dwóch lat heroicznie
się buntuje. Obejrzyj to inspirujące [wideo
podsumowujące](https://www.facebook.com/kon.fokin/videos/10159123133484319/?_rdc%3D1%26_rdr/)
ich dotychczasowe akcje.*

*Znowu zorganizowanych zostało zbyt wiele akcji, żeby zmieścić je w jednym newsletterze.* * Żeby dowiedzieć się o wszystkich wspaniałych i odważnych akcjach, które nie zmieściły się w tym numerze, przeczytaj pełne wydanie [**XR Unchained**](../xr-unchained-19/).*

- - -

## Ogłoszenia

### XR Rebelianci bez granic: łączcie się!

![](/assets/uploads/image4-47.png)

Chcesz w tym roku złapać lepszy kontakt z globalną społecznością
rebeliantów? Chcesz organizować międzynarodowe akcje, budować solidarność w
naszym ruchu i uczyć się od siebie nawzajem?

Tak? To dołącz do nas na platformie Mattermost i zaangażuj się w jedną z
tych globalnych grup: [XR
Global](https://organise.earth/signup_user_complete/?id%3Dohhm7x3c67g4pfu4e3yiptj9ho/),
[XR
Europe](https://organise.earth/signup_user_complete/?id%3Dn61jqaoe9idzjqpsfdix5bxbke/),albo
[XR
COP](https://organise.earth/signup_user_complete/?id%3Dr9ugqbk9hig7dqx5z4hks4yu7a/).

Grupa XR COP jest przeznaczona dla wszystkich osób, które chcą organizować
się przed odbywającą się w Glasgow konferencją COP26.

Mattermost to dla Ciebie nowość? Dołącz do specjalnego szkolenia XR Global z
obsługi serwisu: sesja odbędzie się 19 stycznia o 20:30 (UTC). [Dołącz do
spotkania na
Zoomie](https://us02web.zoom.us/j/84896917834?pwd%3DU0tQNlEwWUVXR1ZwUHFmaGNPbDhEQT09/)
(nr ID spotkania: 848 9691 7834 Hasło: 223844).

## Biblioteka XR Global Media Library: pomożemy Ci zacząć!

![](/assets/uploads/image21-47.jpg)

Dołącz do [biblioteki Global Media Library](https://show.pics.io/xr-global-media-resources-public/)! Prześlij swoje wspaniałe treści i pomóż całemu światu usłyszeć wiadomość od XR!  

Filmy wideo, zdjęcia, prace graficzne, poradniki, muzyka... możesz dzielić
się z XR każdym rodzajem multimediów! Napisz do XRGlobalMedia@protonmail.com
, a my nauczymy Cię wszystkich niezbędnych trików.

- - -

## Lektury obowiązkowe

![](/assets/uploads/image20-47.jpg)

*Rebelianci protestują przed brytyjskim Sądem Najwyższym, który zmienił zdanie w sprawie rozbudowy lotniska w Heathrow. Zdjęcie: Hannah Woodhouse*

Spokój na sali! W tym wydaniu Lektury obowiązkowej przenosimy się do
sądu. Na ławie oskarżonych zasiada samo prawo. Pomaga ono czy szkodzi
klimatycznej sprawie? Jest naszą iskierką nadziei czy bastionem
establishmentu? Czytajcie dalej, rebelianci! Czytajcie dalej!

[Desmog](https://www.desmogblog.com/2020/12/21/2020-climate-fossil-fuel-lawsuits-around-the-world/):
Podsumowanie klimatycznych sporów sądowych z 2020 roku
Świetny przegląd wszystkich kluczowych procesów sądowych na rzecz klimatu z
ostatniego roku (wraz z linkami do każdej sprawy).

[Grantham Research
Institute](https://www.lse.ac.uk/granthaminstitute/wp-content/uploads/2020/07/Global-trends-in-climate-change-litigation_2020-snapshot.pdf/):
„Global trends in climate change litigation” (Światowe trendy w
klimatycznych sporach prawnych)
W tym raporcie opublikowanym przez London School of Economics
przeanalizowano główne postępy w klimatycznych rozprawach sądowych z całego
świata, które odbyły się od maja 2019 r. do maja 2020 r.

[ClientEarth](https://www.clientearth.org/latest/latest-updates/news/): Najnowsze informacje
Ta międzynarodowa organizacja charytatywna zajmująca się prawem ochrony środowiska za pomocą sądów pociąga do odpowiedzialności zanieczyszczające rządy i firmy. Ich strona to kopalnia informacji i wiadomości ze świata klimatycznych procesów sądowych.  

[Krótkometrażowy film na Vimeo](https://vimeo.com/491639166/): „UK Supreme
Court Overturn Ruling Against Heathrow Expansion” (2 min)
Krótkie wideo z grudniowego protestu XR pod brytyjskim Sądem Najwyższym. Sąd
unieważnił niedawny wyrok, w którym stwierdzono, że budowanie nowego pasu na
lotnisku w Heathrow jest nielegalne.

[The
Guardian](https://www.theguardian.com/commentisfree/2020/oct/14/spycops-bill-undermines-rule-of-law-green-light-serious-crimes-undercover-officers/):
„The ‘Spycops’ Bill Undermines the Rule of Law” (Projekt ustawy o
„szpiego-policjantach” nie jest praworządny)
Była prokuratorka generalna pisze o ustawie, w ramach której tajni
policjanci mogą popełniać przestępstwa „w imię spokoju”. Projekt może mieć
ogromne konsekwencje dla protestów klimatycznych zarówno w Wielkiej
Brytanii, jak i w Europie.

### Książka miesiąca: *Bury My Heart at Wounded Knee* – Dee Brown

![](/assets/uploads/image3-47.jpg)

Brutalne traktowanie rdzennych Amerykanów i Amerykanek z rąk białych
osadników w XIX wieku oraz wprowadzenie przepisów, za pomocą których
odbierano im prawa i nimi manipulowano, to haniebny epizod, zbyt często
przemilczany na kartach amerykańskiej historii opisującej jedynie znany po
dziś dzień mit założycielski.

Ten reportaż autorstwa amerykańskiej historyczki i pisarki to jeden ze
sposobów na poruszenie tego trudnego tematu. Książka została po raz pierwszy
opublikowana w 1970 roku i opowiada historię zmagań rdzennych mieszkańców
Ameryki z kolonistami. Na jej kartkach przeczytamy o mnóstwach naruszeń z
rąk osadników, takich jak manipulacja, wprowadzanie w błąd i masakrowanie
ludności – wszystko w imię grabieży ziemi.

Brown opisując nieustępliwy opór kolejnych amerykańskich plemion,
przywiązuje ogromną wagę do szczegółów. Książka otwiera nam także oczy na
liczne podstępne sposoby, do jakich uciekały się dominujące siły, by przejąć
kontrolę nad prawem dla swoich własnych korzyści.

Też zapadła Ci w pamięć jakaś książka, która może zainteresować innych
rebeliantów? Podziel się nią z nami! Napisz recenzję nie dłuższą niż 200
słów i wyślij ją na adres
[xr-newsletter@protonmail.com](mailto:xr-newsletter@protonmail.com).

- - -

## Dziękujemy

![](/assets/uploads/image24-47.jpg)

Dziękujemy za lekturę. Oby tak dalej! Chcesz nas o coś zapytać albo
przekazać nam swoją opinię? Napisz do nas! Na Twoje wiadomości czekamy pod
adresem:
[xr-newsletter@protonmail.com](mailto:xr-newsletter@protonmail.com).

Znajdujemy się w kluczowej fazie ludzkiej historii. Abyśmy dalej mogli
szerzyć naszą misję, ruch XR potrzebuje środków finansowych. Docenimy każdą
kwotę, jaką możesz [ofiarować](https://chuffed.org/project/xrinternational).

[Wesprzyj Rebelię](https://chuffed.org/project/xrinternational){.xr-button}

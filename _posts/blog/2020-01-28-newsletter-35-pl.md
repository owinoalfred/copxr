---
layout: page-small-width
lang: pl
title: "Newsletter 35: Na próżno odbieracie nam głos!"
slug: newsletter-35
date: 2020-01-28 01:00:00 +0200
categories:
  - blog
published: true
image: /assets/img/blog/2020/01/29/image1.jpg
header-class: "bg-black text-light-gray"
banner: 
---

Zakłócenia w Brukseli, rozczarowanie w Davos. Hiszpania ogłasza kryzys klimatyczny, ale gdzie jest działanie? Kolejne wydanie pełne komunikatów i wiadomości dotyczących działań  XR na całym świecie.

![School Strike Week 75. Davos](/assets/img/blog/2020/01/29/image1.jpg){:.img-fluid}
 75 tydzień strajku szkolnego. Davos
        
Drodzy Rebelianci,

Chcielibyśmy powiedzieć, że z nową dekadą nadeszła fala gruntownych zmian dla światowych decydentów. Niestety tak nie jest. Nasi domniemani liderzy i ci, którzy komunikują ich przesłanie wciąż przyjmują postawę **biznes przede wszystkim.**

Wydanie z tego tygodnia jest szczególnie obfite w doniesienia mediów i dotyczące ich tendencji do wprowadzania w błąd.  **Akt i sztuka mówienia prawdy nigdy wcześniej nie wydawały się być tak istotne i tak odległe.** W Davos widzieliśmy, jak afrykańską aktywistkę [Vanessę Nakate](https://twitter.com/vanessa_vash?ref_src=twsrc%5Egoogle%7Ctwcamp%5Eserp%7Ctwgr%5Eauthor) wycięto ze zdjęcia  **najmłodszych i najodważniejszych działaczy na rzecz planety.**

![XR Spain](/assets/img/blog/2020/01/29/image2.jpg){:.img-fluid}
XR Hiszpania

Tyczasem rząd Hiszpanii nieśmiale ogłasza  stan zagrożenia klimatycznego. Mimo, że jest to pewien postęp, odpowiadamy: **Dobrze, lecz nie dość dobrze.** Słowa i gesty są bezużyteczne bez potwierdzających je istotnych działań.  

Co do słów odzwierciedlających czyny, w tym tygodniu w  dziale [historie](#history) poznajemy **niezwykłą historię zapomnianego już przez wszystkich ekologicznego zwycięstwa:** miłe przypomnienie że zmiana *jest* możliwa!

W kolejnych wiadomościach świętujemy odwagę i kreatywność XR w Belgii, który zamienił **pokaz motoryzacyjny w potężną akcję, która zakończyła się ponad 180 aresztowaniami.** Cóż za sposób na rozpoczęcie nowego roku! Tymczasem buntownicy w Norwegii odnieśli sukces w kampanii przeciwko jednemu z wiodących koncernów medialnych w tym kraju **domagając się prawdy i sprawiedliwości dla planety.**

![XR Belgium](/assets/img/blog/2020/01/29/image3.jpg){:.img-fluid}
XR Belgia

Wreszcie, zgodnie z naszymi staraniami, aby dotrzeć do buntowników we wszystkich częściach świata, z przyjemnością ogłaszamy, że **Międzynarodowy Newsletter  jest obecnie tłumaczony już na osiem języków!** Niesamowity zespół tłumaczy XR pracuje niestrudzenie i obecnie **poszukujemy tłumaczy-wolontariuszy spoza zachodu/półkuli północnej.**

Zerknij  w **Ogłoszenia** i przeczytaj uroczystą wiadomość od zespołu oraz 

zerknij [tutaj](https://rebellion.global/blog/) do poprzednich wielojęzycznych wydań  Newslettera i wybierz język za pomocą przycisku w prawym górnym rogu.

![](/assets/img/blog/2020/01/29/image4.jpg){:.img-fluid}
**Amsterdam, Holandia**. Hasło przewodnie tegorocznego festiwalu świateł w Amsterdamie brzmiało „Disrupt!” Oczywiście, buntownicy XR nie mogli się oprzeć by się nie [pojawić](https://twitter.com/NLRebellion/status/1218971196445818880).

*Jeśli chciałbyś pomóc, zerknij w nasz [informator](https://cloud.organise.earth/s/jGSWEoJ9PW65xLc) i [dowiedz się więcej o XR](https://rebellion.global/the-emergency/).*

*Jesli chcesz nawiązać kontakt z buntownikami Extiction Rebellion w Twojej okolicy, kliknij [najbliższa grupa XR](https://rebellion.global/groups/). Jeśli w twoim pobliżu nie ma takiej grupy, [załóż grupę Extinction Rebellion!](https://rebellion.global/groups/)*

*Subskrybuj newsletter [tutaj](https://actionnetwork.org/forms/newsletter-sign-up-17?clear_id=true&amp;source=direct_link) Jeśli chcesz przejrzeć wcześniejsze wydania  newslettera, są [tutaj](https://rebellion.global/blog/).*

***Bunt przeciwko wymieraniu gatunków potrzebuje twojego wsparcia. Jeśli nie możesz poświęcić swojego czasu, możesz rozważyć wsparcie pieniężne.***


 [Chcę pomóc Extinction Rebellion](https://chuffed.org/project/xrinternational){.xr-button}


---
## Co przeczytać?

Najważniejsze działania
* Ogłoszenia
* Historie
* Materiały XR
* Ludzie XR

---
## Najważniejsze działania

---
### Shell-Show na pokazie motoryzacyjnym w Brukseli!

**18 01** \| **Brussels, Belgium**

**[Oddział Extinction Rebellion w Belgii]**(https://www.facebook.com/ExtinctionRebellionBE/posts/on-saturday-18th-of-january-2020-extinction-rebellion-belgium-organised-a-mass-a/619926678837109/)
**zorganizował potężną akcję masowego nieposłuszeństwa obywatelskiego** w najbardziej pracowity dzień brukselskiego tzw. Brussels Motor Show. Uczestniczyło w nim około 250 rebeliantów ze skutkiem **185 aresztowań**.

cel akcji: **"skorygować [fałszywy wizerunek](https://www.france24.com/en/20200118-extinction-rebellion-protest-disrupts-brussels-motor-show)** **branży motoryzacyjnej w jej własnych oczach** … [potępiając] masę kłamstw, które producenci samochodów wciskają społeczeństwu, byle by zwiększyć sprzedaż kosztem środowiska, ludzkiego zdrowia i sprawiedliwości społecznej".

![](/assets/img/blog/2020/01/29/image5.jpg){:.img-fluid}

Na scenie akcja umieranie, **pojazdy ubrudzone sztuczną krwią** i buntownicy, którzy przykuli się do kierownic aut. Sceną działań był przestrzeń wystawowa Shell. Buntownicy trzymali **plakietkę „Shell Kills”**, mieli maski wykonane z logo firmy i rozdawali ulotki podkreślające **jak przemysł motoryzacyjny udaje, że stroi się w zielone, np. wykorzystując ekologiczną retorykę mimo produkcji i sprzedaży ogromnej liczby pojazdów będących źródłem gigantycznych zanieczyszczeń.**



![](/assets/img/blog/2020/01/29/image6.jpg){:.img-fluid}

Przy wejściu i wyjściu na wystawę dziesiątki buntowników, **z których wielu było nastolatkami**, zorganizowało masowe umieranie. Rozwinięto Baner XR, a na parkingu **na szybach pojazdów umieszczone fałszywe bilety parkingowe.**

Działania XR zostały opisane przez FEBIAC, organizatorów pokazu jako „anegdotyczne” (trywialne), ale wcześniej **wnioskowali o wydanie  zakazu i/lub nałożenia wysokich kar za nieposłuszeństwo obywatelskie podczas pokazu motoryzacyjnego, twierdząc, że ucierpi on na tym nieodwracalne szkody.** [Prawnicy XR obecnie analizują wyrok](https://www.facebook.com/ExtinctionRebellionBE/posts/febiac-the-event-manager-of-autosalon-takes-abusive-legal-action-against-extinct/621889405307503/).

Celem XR nie jest i nigdy nie było [wyrządzenie szkód](https://www.hln.be/in-de-buurt/brussel/extinction-rebellion-verstoort-autosalon-187-actievoerders-opgepakt~a2d5693b/) ani zablokowanie targów. Działania XR nie są też wymierzone  w odwiedzających gości. One mają na celu zwiększenia świadomości i wezwanie do **opracowania nowego modelu transportu, który szanuje dobro ekologiczne i społeczne.**

---
### Śnieżna Rebelia: Długa droga do Davos

**21-24.01** \| **Davos, Szwajcaria**

![XR Szwajcaria](/assets/img/blog/2020/01/29/image7.jpg){:.img-fluid}
Zdjęcie: XR Szwajcaria.

Buntownicy przeciw wymieraniu, strajkujący przeciw zmianom klimatu i inni działacze na rzecz ochrony środowiska zebrali się w zeszłym tygodniu w odległym kurorcie narciarskim w Szwajcarii, aby **powiedzieć prawdę najpotężniejszym ludziom na naszej planety**.

Coroczne **Światowe Forum Ekonomiczne** w Davos przyciąga prezydentów, książąt i miliarderów biznesu, którzy, jak zawsze, ignorują obawy o stan środowiska, stają w obronie nieograniczonego wzrostu gospodarczego i wracają potem do domów swoimi prywatnymi odrzutowcami.

Ale tegoroczna konferencja wyznaczyła nowy kierunek. Wreszcie skoncentrowano się na **sytuacji kryzysowej związanej z klimatem i odbyły się sesje poświęcone zrównoważonemu rozwojowi, ograniczeniu emisji i niestabilności finansowej** powodowanej globalnym kryzysem.

Zdeterminowani buntownicy dotarli do ośrodka narciarskiego po trzech dniach zmagania się z zimnem w wędrówce przez Alpy Szwajcarskie. Ich wiadomość dla delegatów była prosta. Postawa **Biznes przede wszystkim nie jest już dłużej akceptowana**.

 [100 firm jest odpowiedzialnych za 71%  emisji dwutlenku węgla od 1988](https://b8f65cb373b1b7b15feb-c70d8ead6ced550b4d987d7c03fcdd1d.ssl.cf3.rackcdn.com/cms/reports/documents/000/002/327/original/Carbon-Majors-Report-2017.pdf?1499691240). Wszystkie one były obecne na Światowym Forum Ekomicznym.

Jednakże, po czterech dniach **było jasne, że te firmy nie przygotowały się na żadną prawdziwą zmianę.** Podczas gdy niektórzy uczestnicy rozmawiali o kryzysie ekologicznym i klimatycznym, to odległe terminy podejmowanych działań przypadające na rok 2050 to szaleństwo i nie poczyniono żadnych większych ustępstw w celu ograniczenia obecnych emisji.

Jeden z buntowników, który brał udział w konferencji, powiedział dziennikarzom: **"Znajdując się w krytycznej sytuacji, nie można czekać trzydzieści lat na zajęcie się problemem… Musimy osiągnąć poziom zerowej emisji dwutlenku węgla do roku 2025".**

Drugi rok z rzędu działaczka Młodzieżowego Strajku Klimatycznego, Greta Thunberg, wygłosiła kluczowe przemówienie na czterodniowej konferencji, [znosiła obelgi](https://www.theguardian.com/business/2020/jan/23/greta-thunberg-told-to-study-economics-by-us-treasury-secretary-steven-mnuchin) ze strony tych, którym właśnie naprawdę powinno bardziej zależeć i potem opuściła szczyt w poczuciu [frustracji](https://www.theguardian.com/business/2020/jan/24/greta-thunberg-davos-leaders-ignored-climate-activists-demands).

![](/assets/img/blog/2020/01/29/image8.jpg){:.img-fluid}
Zdjęcie: XR Szwajcaria.

---
### Wycięta z konwersacji

**24.01** \| **Davos, Szwajcaria &amp; Uganda**

![](/assets/img/blog/2020/01/29/image9.jpg){:.img-fluid}

Na światowym forum ekonomicznym w Davos, Ugandyjkę [Vanessę Nakate **wycięto**](https://www.bbc.com/news/world-africa-51242972?at_custom4=4B1E29B2-3ED6-11EA-92AF-6EE04744363C&amp;at_medium=custom7&amp;at_custom3=BBC%20Africa&amp;at_campaign=64&amp;at_custom1=%5Bpost%20type%5D&amp;at_custom2=twitter)  **ze zdjęcia w nagłówku Associated Press przedstawiającego grupę wybitnych działaczy klimatycznych.**

Vanessa była w Davos by [zwrócić uwagę całego świata](https://www.rollingstone.com/politics/politics-features/davos-climate-change-roundtable-youth-activists-941166/) na **problemy związane z klimatem, z jakimi borykają się ludzie w Afryce i cieżką sytuację lasów deszczowych Konga,**  drugiego co do wielkości lasu deszczowego na świecie.

„Afryka emituje najmniej dwutlenku węgla, ale **jesteśmy najbardziej dotknięci kryzysem klimatycznym.** Na próżno odbieracie nam głos” powiedziała w swojej, [przekonywującej odpowiedzi video](https://www.youtube.com/watch?v=y6ksiL-02q4) na wycięcie jej wizerunku ze zdjęcia. 

Nakate [protestuje przed budynkiem parlamentu Ugandy](https://observer.ug/lifestyle/60884-22-year-old-nakate-takes-on-lone-climate-fight) co tydzień od stycznia 2019 r., żądając ogłoszenia kryzysu klimatycznego przez przywódców kraju. Wytrwała w tym pomimo czujności parlamentarnej straży -  **"W Ugandzie, ludzie protestujący w dużych grupach są narażeni na aresztowania" - powiedziała.**

![](/assets/img/blog/2020/01/29/image10.jpg){:.img-fluid}

Swoimi wysiłkami  **podkreśla niesprawiedliwość zmian klimatu**. Wielu Ugandyjczyków jest w dużym stopniu uzależnionych od rolnictwa. Naprzemienne powodzie i susze niszczą uprawy i podnoszą ceny żywności. Najbardziej uprzywilejowani, najwięksi emitenci węgla mogą przetrwać takie wahania.
 [Natomiast ona mówi](https://www.democracynow.org/2019/12/12/cop25_vanessa_nakate_uganda): **"Brak deszczu w moim kraju  dla mniej uprzywilejowanych to śmierć głodowa."**

Od października 2019, Nakate [codziennie protestuje w obronie Lasów deszczowych Kongo](https://www.thedailyvox.co.za/ugandan-climate-activist-vanessa-nakate-is-fighting-for-the-congo/). Od 2001 r. [utracono około 6% lasów deszczowych](https://www.economist.com/middle-east-and-africa/2019/10/17/congos-enormous-rainforest-is-getting-smaller) – to w przybliżeniu obszar wielkości Anglii. Odpowiedzialność za to ponoszą: [przemysłowa deforestacja, górnictwo, urbanizacja i intensywne rolnictwo](https://rainforests.mongabay.com/congo/). Handel węglem drzewnym również podcina korzenie lasów deszczowych. Większość biednych mieszkańców regionu gotuje na węglu drzewnym, co przypomina nam o **potrzebie przemiany w duchu sprawiedliwości ekologicznej.**

**Ruch, który Nakate zaczęła protestując samotnie, urósł w siłę.** Od tego czasu założyła Youth for Future Africa i Rise Up Movement. Ludzie na całym świecie dołączyli do jej [kampanii ratowania Lasów Deszczowych Kongo](https://twitter.com/hashtag/SaveCongoRainforest?src=hashtag_click).

**Bądź na bieżąco z Vanessą Nakate** na [Twitterze](https://twitter.com/vanessa_vash?lang=en) i [Instagramie](https://twitter.com/vanessa_vash?lang=en). 

[XR Uganda](https://www.facebook.com/XR-Uganda-102138614626015/) to również otwarty **bunt przeciwko obecnemu kryzysowi klimatycznemu.** Po miesiącach niespotykanych wcześniej opadów wiele osób straciło dom, a nawet życie w [gwałtownych powodziach w dystrykcie Bundibugyo](https://www.independent.co.uk/news/world/africa/uganda-floods-rain-deaths-bundibugyo-a9238101.html). **Odzdział XR w Ugandzie opłakuje straty solidarnie z Bundibugyo** i prowadzi kampanię by zebrać pieniędze dla ofiar i ich rodzin.

![](/assets/img/blog/2020/01/29/image11.jpg){:.img-fluid}

---
### Hiszpania nieśmiale ogłasza stan zagrożenia klimatycznego

**21.01** \| **Hiszpania**

![](/assets/img/blog/2020/01/29/image12.jpg){:.img-fluid}

Rząd Hiszpanii [ogłosił stan zagrożenia  klimatycznego,](https://apnews.com/1e946085841af1e942659d4154d75d03) **stając się krajem, który stawia pierwsze małe kroki  w kierunku działań dotyczących zmian klimatu.** Lewicowa koalicja twierdzi, że w ciągu pierwszych 100 dni urzędowania przedstawi ustawodawstwo, które będzie **działać na rzecz przejścia kraju na energię odnawialną.**

Minister Środowiska Teresa Ribera powiedziała, że Hiszpanię [zainspirowały działania Francji](https://www.euronews.com/2019/06/24/french-national-assembly-expected-to-declare-climate-emergency) **i Hiszpania podąży jej śladem, tworząc publiczny panel doradczy.**

Deklaracja stanu zagrożenia klimatycznego ukazała się **21 stycznia**, kiedy to potężna burza Gloria uderzyła w znaczną część wschodniej Hiszpanii, **zabijając co najmniej 13 osób i zatapiając kilometry pól uprawnych, co skłoniło rząd do zwołania nadzwyczajnego posiedzenia, aby poradzić sobie ze skutkami burzy.** Zerwane mosty, uszkodzone linie kolejowe, zniszczone całe plaże pełne setek martwych ryb wyrzuconych na brzeg, i powódź morskiej piany zalewająca całe ulice.

Naukowcy ostrzegają, że jeśli cele klimatyczne nie zostaną osiągnięte,  **południowa Hiszpania może zamienić  się w pustynię do końca wieku.**

![](/assets/img/blog/2020/01/29/image13.jpg){:.img-fluid}

[Extinction Rebellion w Hiszpanii](https://mailchi.mp/c4cd1cbd4cbe/extinction-rebellion-sobre-la-declaracin-de-emergencia-climtica) odpowiedział słowami: **"Dobrze, ale za mało ambitnie. Pracujemy dalej."**

Buntownicy koncentrują się na ustanowieniu skutecznego panelu obywatelskiego: "Panele obywatelskie pokazują, że **ludzie mogą brać bezpośredni udział w publicznych procesach decyzyjnych na poziomie krajowym** oraz że projekt instytucjonalny przyjęty przez rząd hiszpański gwarantuje takie uczestnictwo. Będziemy pracować nad zapewnieniem skuteczności tego Panelu Obywatelskiego".

**Hiszpania dołącza teraz do Unii Europejskiej i dziewięciu innych krajów na całym świecie, ogłaszając stan kryzysu klimatycznego.** Jak dotąd, [stan kryzysu klimatycznego](https://climateemergencydeclaration.org/) ogłosiły takie kraje, jak Argentyna, Austria, Bangladesz, Kanada, Francja, Irlandia, Malta, Portugalia i Wielka Brytania. 

 W 2019 roku, **ostatnim najgorętszej dekady, jaką odnotowano,**  deklaracje kryzysu klimatycznego to bicie na alarm, do którego przyłączają się tysiące miast na całym świecie ogłaszając sytuację wyjątkową. Około 800 milionów ludzi na całym świecie żyje obecnie na obszarach, gdzie ogłoszono kryzys klimatyczny - **to co dziesiąty człowiek na świecie.**

---
### XR Norwegia żąda Prawdy

**12.01** \| **Norwegia**

Średnia temperatura w Norwegii w styczniu była **7 stopni powyżej normy. Nie ma śniegu,**  a grupa buntowników dała temu dobitny wyraz brnąc na nartach po asfalcie przed budynkiem **NRK: Norwegian Broadcasting Corporation.**

![](/assets/img/blog/2020/01/29/image14.jpg){:.img-fluid}

Norwegia wzbogaciła się na eksporcie ropy  i gazu (mając udziały w jednej trzeciej europejskiego eksportu ropy i będąc tym samym **trzecim największym eksporterem ropy na świecie**). Jest też w czołówce producentów nawozów. Rząd zamierza kontynuować produkcję do co najmniej **2070 r.**, a kilku ministrów odnośnie ropy naftowej oświadczyło **"weźmiemy całą ropę i gaz, jaką znajdziemy"**. Mimo, że postrzegana jako "zielony" kraj , to Norwegia jest [**siódmym największym emitentem gazów cieplarnianych na świecie jeśli liczyć “wyeksportowane” emisje.**](https://energytransition.org/2018/10/norways-climate-hypocrisy/) Celem buntowników był również jeden z największychkoncernów medialnych w kraju, **the Schibsted group**, który jest właścicielem gazet, internetowych serwisów informacyjnych i innych mediów oraz wspiera norweski przemysł naftowy i gazowy. Wsparcie to obejmuje promocję regularnych ogłoszeń reklamowych faworyzujących **głównego eksportera paliw kopalnych Equinor, który działa w 26 krajach.**

![](/assets/img/blog/2020/01/29/image15.jpg){:.img-fluid}
*Buntownicy pod przeprojektowanymi logo przed biurem Schibsted*.

Stein z **XR Norwegia**  skomentował: "Domagaliśmy się zaprzestania prac nad  **Equinor**  i zapewnienia grupom środowiskowym przestrzeni do przeciwdziałania propagandzie (&#8230;). Akcja spotkała się z dużym zainteresowaniem i do piątku grupa Schibsted oświadczyła, że kampania **Equinor dobiegła końca i że przyszłe reklamy łatwiej będzie odróżnić od treści redakcyjnej artykułów!"**

To **duży sukces** w kwestionowaniu działań mediów polegających na rozpowszechnianiu pozytywnych wiadomości na temat przemysłu paliw kopalnych i promowaniu opinii zaprzeczających zmianom klimatu.


---
## Ogłoszenia 

---
### Tłumacze XR

![](/assets/img/blog/2020/01/29/image16.jpg){:.img-fluid}

**Świętujemy niesamowitą pracę Tłumaczów XR!**

Dział Tłumaczeń XR to młody i rosnący w siłę zespół w grupie roboczej I &amp;  (Informacja i infrastruktura), który współpracuje z około **50 tłumaczami-wolontariuszami tłumaczącymi na 10 języków lub więcej** i zaprasza do współpracy **nowych ludzi z nowymi językami**, szczególnie tych z Azji i półkuli południowej!

Jeśli jesteś zainteresowany lub zainteresowana współpracą z Działem Tłumaczeń XR, **napisz na adres** <translations@organise.earth>. 

---
###  "Jesteśmy martwymi kanarkami!" Akcja w Wielkiej Brytanii

![](/assets/img/blog/2020/01/29/image17.jpg){:.img-fluid}

W każdą środę lutego buntownicy z Wielkiej Brytanii będą wywierać presję na władze by przeciwstawić się rozbudowie kopalni odkrywkowej w hrabstwie Durham w północy Anglii.

Węgiel nas zabija, niszcząc społeczności i ekosystemy oraz powietrze, którym oddychamy.

Możesz dowiedzieć się więcej na stronie na [Facebooku](https://www.facebook.com/events/1512073822291869/),  na grupie [Telegram](https://t.me/joinchat/HIqFeRXk59EzjXJV4O1CvA), i na stronie [Crowd Funder](https://www.gofundme.com/f/2-stop-the-expansion-of-bradley-opencast-coal-mine?utm_medium=copy_link&amp;utm_source=customer&amp;utm_campaign=p_lico%20header).

---
### Promieniowanie w przemyśle naftowym i gazowym: Q&amp;A

![](/assets/img/blog/2020/01/29/image18.jpg){:.img-fluid}

**Odwierty naftowo-gazowe są źródłem prawie biliona galonów toksycznych odpadów rocznie!**

W **czwartek 30 stycznia o 6 popołudniu czasu uniwersalnego**, oddział XR w Wielkiej Brytanii przeprowadzi otwartą dla członków XR [rozmowę online](https://www.facebook.com/events/523915858481151/), w której pisarz Justin Nobel opowie o **skali zanieczyszczenia toksycznymi odpadami wytwarzanymi przez przemysł petrochemiczny** 

---
### Podcast XR

![](/assets/img/blog/2020/01/29/image19.jpg){:.img-fluid}

**Przysyłajcie nam swoje nagrania dźwiękowe z działań na całym świecie!**

Zespół **Podcast XR** organizuje wydarzenie na żywo w ramach działania XR **Decarbonise! Decolonise!**, w którego programie są dyskusje i panele podczas [londyńskiego festiwalu VAULT Festival 1 marca](https://rebellion.earth/2020/01/23/extinction-rebellion-joins-vault-festival-as-part-of-packed-programme-of-climate-related-shows/).

Chcemy stworzyć krajobraz dźwiękowy z dźwiękiem zarejestrowanym podczas akcji na całym świecie, aby podkreślić, jak to jest być częścią XR na całym świecie.

**Przysyłajce nam nagrania z całego świata**, podając gdzie i kiedy zostały nagrane, na adres: <xr-podcast@protonmail.com> do 10 lutego.

---
## **Historie**

---
### Warstwa ozonowa: zwycięstwo w środowisku, o którym wszyscy zapomnieli.

![](/assets/img/blog/2020/01/29/image20.jpg){:.img-fluid}

Wyobraź sobie: istnieje, spowodowane emisją sustancji chemicznych, przerażające zagrożenie dla środowiska, które może zniszczyć całe życie na ziemi. Firmy odpowiedzialne za emisje stosują wszelkie możliwe formy dezinformacji, aby utrzymać swoją działalność. Jednak rządy świata jednoczą się, aby usunąć te sustancje chemiczne z produkcji i **oto cud i uleczony świat**.

**To nie jest bajka o zmianach klimatu**. To jest prawdziwa historia poważnego zagrożenia dla środowiska, które było w centrum uwagi wszystkich w latach 80., ale dziś zostało w znacznej mierze zapomniane. To historia ludzie, którzy odnieśli zwycięstwo i ochronili naszą planetę przed dziurą ozonowej.

Pełen tekst [tutaj](https://rebellion.earth/2020/01/28/the-ozone-layer-the-environmental-victory-everyone-forgot/).

*This piece was brought to you by the Rebel Writers. Anyone from anywhere can join us Ten kawałek twórczości pisarskiej dostarczyli Rebel Writers. Każdy i wszędzie może do nas dołączyć [tutaj](https://organise.earth/signup_user_complete/?id=kg9rn5ssw78cdqcq6eju41gy3r), albo przeczytać nasz [informator](https://docs.google.com/document/d/1WXqbc1DBF0W1PPD2JA2qTqlP3MZDbW4K8gNkR0UyQJ8/edit?usp=sharing) for more information.*

---
## XR Content  

[Tens of Millions form human chain in India's Bihar state](https://uk.news.yahoo.com/tens-millions-form-human-chain-120000515.html?guccounter=2)

[First 'Heading for Extinction' talk given in China](https://v.qq.com/x/page/t3033cyd9uf.html)

["Rok w XR"](https://www.fairplanet.org/op-ed/a-year-inside-extinction-rebellion/): Przemyślenia buntownika XR z Wielkiej Brytanii.

---
## Ludzie XR

![](/assets/img/blog/2020/01/29/image21.jpg){:.img-fluid}

"Byliśmy na ulicach **przez dwa tygodnie w październiku, aby porozmawiać z rządem**, ale teraz jesteśmy tutaj, **aby porozmawiać z korporacjami i branżami**, zwłaszcza takimi firmami jak BlackRock, które mają ogromny wpływ na swoje inwestycje.

**Przechodząc do tematu załamania klimatu i ekologii,**  firmy takie jak BlackRock nadal finansują firmy takie jak JBS i Cargill - dwaj najwięksi producenci mięsa na świecie - pompują w nie pieniądze, chociaż są w pełni świadomi, że to właśnie te firmy są w większości odpowiedzialne za niszczenie lasów deszczowych Amazonii.

**Animal Rebellion jest siostrzanym ruchem XR.** Podzielamy te same wartości i zasady oraz te same cele. **Żądamy, by rząd zaczął mówić prawdę, ale Żądamy też, aby powiedziano prawdę o wpływie hodowli przemysłowej na  zmiany klimatu.** Uważamy, że drugie żądanie XR nie może zostać osiągnięte bez położenia kresu intensywnej hodowli przemysłu rybnego.

**Od kiedy dołączyłam do XR i Animal Rebellion, znalazłam miejsce pełne akceptacji, a także wszechogarniające poczucie siły, by zmieniać rzeczy.** Skala mojego współodczuwania urosła do skali świata - ludzkości. Otworzyłam oczy na cały świat, zamiast przyglądać się tylko najbliższemu otoczeniu. **Teraz czuję, że wyczuwam wzajemne powiązania ludzi i zwierząt oraz innych systemów naturalnych.**

Dora, programistka. Londyn / Węgry

*Ludzie przysyłają niesamowite historie i chcemy poznać wasze historie. Jeśli chce poczytać więcej - lub napisać własną - dołącz do nas [grupie na Facebooku](https://www.facebook.com/groups/468678977056685/).*

---

---
## Dziękujemy

Kimkolwiek jesteś, skądkolwiek jesteś ... Bunt przeciwko wymieraniu potrzebuje twojej pomocy!

Nasz ruch składa się z ludzi z różnych środowisk, którzy wspierają nas na różne sposoby swoim czasem i energią. Bardzo możliwe, że nasz oddział działa gdzieś blisko ciebie i czekamy tam na ciebie.

Czas ucieka, więc dołącz do nas w walce z kryzysem planetarnym:


 [find your group](/groups){.xr-button}


Jeśli chciałbyś pomóc w inny sposób, możesz rozważyć przekazanie darowizny.


 [Chcę pomóc Extinction Rebellion](https://chuffed.org/project/xrinternational){.xr-button}


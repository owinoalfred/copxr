---
lang: it
title: "Global Newsletter #47: La legge della terra "
slug: global-newsletter-47
date: 2021-01-12 14:33
published: true
categories:
  - blog
image: /assets/uploads/image7-47.jpg
seoTitle: The Law of the Land
seoDescription: Activists around the world are using existing laws, and creating
  new ones, to force governments and corporations to act on the climate crisis.
---
![](/assets/uploads/image7-47.jpg)

*I Kalahari San - una comunità indigena il cui territorio è stato ceduto a una compagnia petrolifera canadese.*

(Potete iscrivervi alle prossime edizioni della newsletter
[qui](https://actionnetwork.org/forms/newsletter-sign-up-17?clear_id=true&source=direct_link&link_id=1&can_id=406f8484cac9b97f5801312a06199147&email_referrer=email_807834&email_subject=global-newsletter-39-title-required).)

## Introduzione

Extinction Rebellion ha cominciato a ricevere una considerevole copertura
mediatica grazie alla dedizione dei propri membri, disposti a infrangere la
legge per attirare l'attenzione generale sulla crisi climatica.

Ma il rapporto tra attivismo climatico e la legge è cambiato radicalmente
nel corso dell'ultimo anno. In tutto il mondo, comunità e organizzazioni
hanno cominciato ad usare le leggi esistenti o a crearne di nuove per
mettere governi e corporazioni di fronte alle proprie responsabilità.

Abbiamo visto i giovani di tutto il mondo, dal Messico alla Corea del Sud,
fare causa ai propri governi per le loro politiche climatiche
inefficienti. Abbiamo visto una causa senza precedenti intentata dai giovani
attivisti portoghesi contro tutti i 33 stati europei finire di fronte alla
Corte Europea dei Diritti dell'Uomo. E abbiamo visto stati, città e comunità
americane portare avanti un gran numero di cause contro grandi compagnie
petrolifere.

![](/assets/uploads/image17-47.jpg)

*I giovani attivisti portoghesi portano la loro causa di fronte alla Corte Europea dei Diritti dell'Uomo. Foto: GLAN*

Potete trovare maggiori informazioni su questa abbondanza di cause
ambientaliste nella sezione ***Letture Imperdibili***, insieme ad alcuni
esempi in cui la legge non è tanto un *aiuto* alla causa climatica, quanto
piuttosto un *intralcio*.

Nel frattempo, quest'edizione speciale si concentrerà su due campagne che
hanno l'obiettivo di creare nuove leggi per assicurare un futuro migliore.

La [Proposta di Legge sull'Emergenza Climatica ed
Ecologica](https://www.ceebill.uk/)è stata presentata a settembre davanti al
Parlamento del Regno Unito, e si propone di trasformare le richieste di XR
in una vera e propria legge. Il team che ha lavorato alla proposta di legge
ha raccolto supporto a livello locale e ampliato i parametri della
legislatura in modo che possa essere applicata da ogni governo nel periodo
che precede la COP26.

Nel mentre, grazie alla campagna [Fermiamo
l'Ecocidio](https://www.stopecocide.earth/) un gruppo di avvocati
internazionali sta lavorando ad una nuova proposta di legge per
criminalizzare l'ecocidio. Molto presto politici fannulloni e manager di
compagnie inquinanti potrebbero trovarsi nel banco degli accusati della
Corte Penale Internazionale!

![](/assets/uploads/image9-47.jpg)

*Politici si piegano di fronte ad un magnate dei media a Melbourne. E questo è il risultato.*

Per maggiori informazioni sulle nostre prossime campagne e su come
partecipare, andate alla voce Azioni Principali. Oltre a questioni legali,
abbiamo anche un reportage speciale sull'ondata di ribellione in Israele e
Australia e un articolo su un terribile crimine ecocida che si sta
verificando in Sudafrica.

Per finire, abbiamo deciso di inaugurare una nuova sezione: Libro del
Mese. Se avete letto qualcosa che altri ribelli potrebbero apprezzare,
perchè non mandarci una breve recensione (meno di 200 parole)? Potete
inviarle qui:
[xr-newsletter@protonmail.com](mailto:xr-newsletter@protonmail.com).

*Se volete aiutarci, consultate il nostro [sito](https://rebellion.global/) and [learn more about XR.](https://rebellion.global/about-us/)*

*Per comunicare con altri ribelli nella vostra zona, contattate il [gruppo XR più vicino a voi](https://rebellion.global/branches/). If there’s no active group near you, you can [start your own!](https://cloud.organise.earth/s/jGSWEoJ9PW65xLc/)*

*Precedenti edizioni della newsletter sono disponibili [qui](../../../../../news/).*

Siamo in una fase cruciale della storia umana, e abbiamo bisogno di fondi
per diffondere il nostro messaggio. Qualsiasi
[contributo](https://chuffed.org/project/xrinternational) è sentitamente
apprezzato.

[Support the
Rebellion](https://chuffed.org/project/xrinternational){.xr-button}

## Contenuti

* Azioni Principali
* Riassunto delle Attività
* Annunci
* Letture Imperdibili

## Azioni Principali

### La legge sul clima diventa internazionale in vista della COP26

**In corso | Regno Unito & Internazionale**

![](/assets/uploads/image25-47.png)

*Ribelli manifestano mentre la legge CEE viene presentata in Parlamento nel Regno Unito*

La campagna per introdurre una nuova legge contro l'ecocidio nel Regno Unito
ha ottenuto il sostegno di [89
parlamentari](https://www.ceebill.uk/allies_and_supporters?e%3D5b49b7d6f1979d3b284d4310514a67b4%26utm_source%3Dceebill%26utm_medium%3Demail%26utm_campaign%3D2020_12_23_good_tidi%26n%3D2/)
(MPs) che rappresentano 6 milioni di cittadini, oltre che di 5 municipalità
e di Greenpeace UK.

Scritta da una coalizione di scienziati, avvocati, economisti e attivisti
(compresi i ribelli), la [Proposta di Legge contro l'Emergenza Climatica ed
Ecologica (CEE)](https://www.ceebill.uk/) obbligherà
[legalmente](https://www.ceebill.uk/bill/) il governo del Regno Unito ad
adottare urgenti misure per contrastare il cambiamento climatico secondo le
direttive stabilite da un'Assemblea Cittadina oltre che dai membri del
Parlamento.

La legge CEE costringerebbe anche il Regno Unito ad assumere la
responsabilità del proprio impatto ambientale all'estero (al momento
completamnte ignorato) e contribuire a ridurre i livelli di emissioni
globali, visto che si tratta di un paese con un' [economia
avanzata](https://www.investopedia.com/terms/a/advanced-economies.asp/).

![](/assets/uploads/image1-47.png)

*L'unico membro del Green Party eletto in parlamento riceve una lettera da parte di alcuni giovani ribelli prima di di discutere la legge CEE.*

Visto che la [COP26](https://ukcop26.org/) è stata rimandata al novembre di
quest'anno, il team che ha lavorato alla legge CEE ne ha ampliato i
contenuti per creare un progetto universale di misure di emergenza. Il piano
in 10 punti [Affrontiamo il
Futuro](https://docs.google.com/document/d/1Rl7V_Gv_eaCvMbesir3FKsgjFWjHbMed5TEG1wbeobA/edit/)
può essere implementato dal governo di qualsiasi economia avanzata, e
potrebbe anche essere integrato negli Accordi di Parigi.

Il team di Affrontiamo il Futuro si rivolge ora ad attivisti ed
organizzazioni di tutto il mondo per spingere i propri governi ad aderire a
questi 10 principi. Il piano ha già ottenuto il sostegno dei ribelli
francesi, inglesi, italiani e tedeschi.

Se volete che il vostro governo affronti il futuro in vista della COP26,
potete dare un'occhiata a queste [proposte per una
campagna](https://docs.google.com/document/d/1rdhOFvAtz2zfFqPpiKMxMtWmXfxFN-IK5oO8MzEWRz0/edit/),
frequentare questo [corso online su come relazionarsi con rappresentanti
politici](https://www.youtube.com/watch?v%3DGIVblhYewwM%26feature%3Dyoutu.be/),
e usare questi
[moduli](https://www.ceebill.uk/writetoyourmp?utm_campaign%3D2020_12_23_good_tidi%26utm_medium%3Demail%26utm_source%3Dceebill/))
per cominciare a mettere pressione ai vostri politici locali.

Potreste perfino rappresentare il vosto paese nel prossimo incontro di
Affrontiamo il Futuro - contattate
[nessyhainesmatos@ceebill.uk](mailto:nessyhainesmatos@ceebill.uk) per
maggiori informazioni.

## Addio all'ecocidio!

**In corso | Internazionale**

![](/assets/uploads/image5-47.png)

*Polly Higgins. Foto: Wikipedia*

Cinquant'anni fa, l'avvocato Polly Higgins stava discutendo un processo
quando guardando fuori dalla finestra [ebbe un pensiero
improvviso](https://www.youtube.com/watch?v%3D8EuxYzQ65H4/): “La terra
avrebbe bisogno di un buon avvocato”. Questo fu l'inizio della sua battaglia
per rendere l'ecocidio - la distruzione diffusa, critica o sistematica
dell'ambente naturale - un crimine perseguibile per legge.

Polly Higgins ci ha lasciati nel 2019, ma la sua idea - condivisa da molti
altri nel mondo - ha [innescato una
rivoluzione](https://www.independent.co.uk/environment/climate-change/ecocide-war-crimes-pollution-b1774578.html/).

Nel dicembre del 2019, gli stati di Vanuatu e delle Maldives hanno spinto
per una "seria considerazione" della criminalizzazione dell'ecocidio durante
l'assemblea annuale della Corte Penale Internazionale (ICC). A dicembre, il
Belgio è stato il primo paese europeo a sottoporre la questione all'ICC. Ora
avvocati di tutto il mondo stanno [lavorando alla creazione di una
definizione legale di
ecocidio](https://www.stopecocide.earth/expert-drafting-panel/) come crimine
internazionale che potrebbe venire processato al fianco dei crimini di
guerra e dei crimini contro l'umanità.

![](/assets/uploads/image8-47.png)

*Attivisti di Fermiamo l'Ecocidio posano di fronte a una nota barca rosa. Foto: Stop Ecocide*

La [sanzione più
severa](https://www.theguardian.com/commentisfree/2019/mar/28/destruction-earth-crime-polly-higgins-ecocide-george-monbiot/)
prevista attualmente per individui, compagnie o stati che hanno provocato
danni irreversibili all'ambiente è una multa o l'obbligo di pagare un
rimborso. L'assenza dell'ecocidio dal diritto internazionale rappresenta una
vera e propria voragine, che potrebbe fare la differenza tra estinzione o
sopravvivenza.

Se volete contribuire a colmare questa voragine, la campagna Fermiamo
l'Ecocidio prevede una [serie di
azioni](https://www.stopecocide.earth/get-involved-summary/) che potete
compiere.

## L'Ostruzionismo della Ribellione Israeliana.

**13 - 27 Dicembre | Ashkelon, Petah Tikva, Gerusalemme.**

![](/assets/uploads/image10-47.jpg)

*Ribelli trovano un modo alternativo di utilizzare le tubature di un oleodotto ad Ashkelon. Foto: XR Israele*

[XR Israele](https://xrisrael.earth/?fbclid%3DIwAR1e3St4IaFwP_euDniPewf5EgiBIhniXZv8aCvywEmU5ZVw_0elmtWj1xI/) ha dato il via a due settimane di ribellione nazionale, cominciando dalla città di Ashkelon.  

40 coraggiosi ribelli hanno [bloccato l'entrata](https://www.facebook.com/watch/live/?v%3D379233289844018%26ref%3Dwatch_permalink%26t%3D4789/) della centrale elettrica a carbone Rotherg e dell [Compagnia Petrolifera Eilat Ashkelon](https://www.eapc.com/), i cui impianti estraggono milioni di barili di greggio al giorno in diversi porti sul Mediterraneo e il Mar Rosso.  

I ribelli sono riusciti a mantenere la posizione per due ore ed a reclutare altri ribelli per la causa. Stanno inoltre lavorando alla creazione di un action group specifico per l'oleodotto.  

Nel 2014 una crepa formatasi nell'oleodotto causò una perdita di petrolio
nella riserva naturale di Evrona, dando origine ad uno dei peggiori
[disastri ambientali in
Israele](https://www.washingtonpost.com/world/israeli-oil-spill-is-bad-news-for-a-precious-nature-preserve/2014/12/17/7855e726-7fd7-11e4-9f38-95a187e4c1f7_story.html/).
Nonostante questo i gestori dell'oleodotto hanno recentemente firmato un
redditizio [accordo petrolifero con gli Emirati
Arabi](https://www.spglobal.com/platts/en/market-insights/latest-news/oil/102020-israeli-pipeline-company-to-transport-uae-oil-via-red-sea-med-network/).

![](/assets/uploads/image14-47.jpg)

*Ribelli sorvegliano un gigantesco escremento nella lobby del gruppo Migdal. Sui cartelli, le scritte 'Greenwashing: la stessa merda, solo in verde' e 'Stanno solo distogliendo la nostra attenzione, non i loro investimenti’. Foto: XR Israele*

Una settimana dopo, alcuni ribelli di Petah Tikva sono entrati nell'atrio del gruppo Migdal, uno dei principali fondi pensionistici in Israele. Per incoraggiare il gruppo a smettere di utilizzare tecniche di greenwashing nei loro investimenti, i ribelli hanno portato un mucchio di escrementi finti che hanno poi [cosparso di melma verde](https://www.facebook.com/377148726388792/videos/879345809536370/).  

Il gruppo Migdal investe oltre 1.5 miliardi di dollari l'anno in combustibili fossili, ed è noto per sostenere la propria sostenibilità ambientale senza alcun supporto concreto. Maa seguito dell'azione ribelle, il gruppo ha promesso di implementare [criteri ambientalistici e di giustizia sociale nella scelta dei propri investimenti](https://www.timesofisrael.com/israeli-investment-house-scores-first-with-pledge-not-to-invest-in-fossil-fuels/)  e ha rinunciato alle azioni della compagnia petrolifera Delek che aveva appena comprato.  

L'ondata di ribellione si è conclusa nella capitale Gerusalemme. 100 ribelli
hanno causato scompiglio nella città per alcune ore, [bloccando le due
uscite](https://www.facebook.com/XRisrael/videos/456717758820274/) del
Ministero dell'Energia, dove il primo ministro ha recentemente annunciato
l'obiettivo di generare il 30% dell'energia del paese da fonti rinnovabili,
nonostante l'attuale target del 17% non sia ancora stato raggiunto, per
sottolineare come annunciare nuovi obiettivi non sia necessariamente
collegato a nessuna azione concreta.

## Sito Africano Patrimonio dell'Umanità dell'Unesco Saccheggiato per il Petrolio Canadese.

**In corso | Botswana, Namibia**

![](/assets/uploads/image23-47.jpg)

*Il delta dell' Okavango.*

Il bacino del Kavango, che si estende attraverso la Namibia, il Botswana e
il delta dell'Okavango, è stato identificato dall'UNESCO come Patrimonio
dell'Umanità ed è una delle più grandi aree paludose del pianeta.

Invece di proteggere questo habitat unico, che ospita molte specie a rischio
di estinzione e una delle più grandi popolazioni di elefanti al mondo,
l'anno scorso i governi della Namibia e del Botswana hanno concesso alla
compagnia petrolifera canades ReconAfrica il diritto di scavare nella
zona. La compagnia ha ottenuto il permesso di trivellare un'area confinante
con 3 parchi nazionali lungo il delta dell'Okavango e ha cominciato a
condurre delle trivellazioni di prova a dicembre.

Attivisti locali, compreso il gruppo [Frack Free
Namibia](https://www.facebook.com/FrackFreeNamibiaAndBotswana/) and [Fridays
For Future Windhoek](https://www.facebook.com/fffwhk/) si sono mobilitati
per opporsi ai piani della Recon. Con il supporto di XR Africa e altre
organizzazioni, hanno lanciato una [petizione
online](https://www.rainforest-rescue.org/petitions/1231/keep-the-oil-industry-out-of-africas-natural-treasures%23more/)
e una [campagna
mediatica](https://www.presstv.com/Detail/2020/12/17/640896/THE-OKAVANGO-OIL-FIELDS/)
per attirare l'attenzione generale.

![](/assets/uploads/image13-47.jpg)

*Un attivista della Namibia con un chiaro messaggio per la ReconAfrica.*

Probabilmente ReconAfrica intende [usare il
fracking](https://www.dailymaverick.co.za/article/2020-09-16-mystery-shrouds-plans-to-start-fracking-near-namibias-kavango-river-and-botswanas-tsodilo-hills/)
per trovare più petrolio, con il rischio di inquinare le risorse idriche
essenziali per la sopravvivenza di milioni di persone in una regione
desertica. Come se non bastasse, una delle aree destinate all'estrazione è
la patria dei Kalahari San, un'etnia già minacciata dal cambiamento
climatico e le conseguenti migrazioni.

Questo è un tipico esempio di neocolonialismo, dove una compagnia occidentale si appropria delle risorse di un paese a scapito degli abitanti e dell'ambiente. Potete aspettarvi molte altre azioni, e una campagna internazionale, per fermare la distruzione.  

## I Ribelli di Oz: Cervello, Cuore, Coraggio

**7 - 13 dicembre | Australia**

![](/assets/uploads/image19-47.png)

*Ultime notizie - Murdoch mente. Foto: Julian Meehan*

Una serie di azioni coordinate ha attraversato l'Australia il mese
scorso. Tutto ha avuto inizio nel distretto commerciale di Melbourne, con
l'obiettivo di esporre [le bugie della stampa di Murdoch che uccidono il
pianeta](https://twitter.com/xrebellionaus/status/1336562785665253377/8ZHsi).
I ribelli di XR Victoria hanno usato treppiedi, striscioni e oggetti di
scena per bloccare uno dei principali incroci cittadini.

Qualche giorno dopo, la città ha assistito al blocco del Dipartimento della
Salute di Victoria. 4 ribelli si sono incollati davanti all'entrata mentre
un'altra dozzina ha inscenato un 'die-in' simbolico fuori dall'edificio -
vittime simboliche della crisi climatica e della pandemia.

![](/assets/uploads/image6-47.png)

*Ribelli riposano in pace davanti al Dipartimento della Salute di Victoria. Foto: Julian Meehan*

La ribellione di Melbourne si è conclusa con un 'Festival di Amore e
Rabbia'. I ribelli hanno portato scompiglio per terra e mare, con teatro di
strada, una flotta di canoe sul fiume Yarra, una parata di biciclette e un
blocco stradale. 9 ribelli sono stati arrestati.

In Queensland la [protesta ‘Sconfiggiamo il
Disastro’](https://www.greenleft.org.au/content/photos-xr-climate-activists-defy-disaster/)
ha ostruito il traffico nel centro di Brisbane per due giorni, attirando
oltre 250 ribelli. Nello sforzo di fermare la riconquista delle strade, la
polizia ha effettuato10 arresti.

9 ribelli della Tasmania sono stati arrestati per [aver seminato il
caos](https://www.facebook.com/WINNewsTasmania/videos/451437852554899/?t%3D13/)
nel centro di Hobart durante una protesta contro ANZ, Westpac, NAB, e
Commonwealth - banche che non si fanno scrupoli a finanziare progetti legati
all'estrazione di combustibili fossili.

E nel Nuovo Galles del Sud, [ribelli a bordo di
kayak](https://twitter.com/nbnnews/status/1337658444115898368/) hanno
bloccato il porto principale di Newcastle, che viene attraversato ogni anno
da 160 milioni di tonnellate di carbone.

![](/assets/uploads/image15-47.png)

*Ribelli a bordo di kayak remano per bloccare la spedizione di carbone. Foto: Danielle Judd*

- - -

## Riassunto delle Attività

![](/assets/uploads/image22-47.jpg)

![](/assets/uploads/image26-47.jpg)

![](/assets/uploads/image11-47.jpg)

3 Gennaio | Sudan: *XR Sudan ha lanciato una campagna di sensibilizzazione
sui rischi del Covid-19 e distribuito maschere e adesivi educativi ai
passanti.*

![](/assets/uploads/image12-47.jpg)

![](/assets/uploads/image2-47.jpg)

9 Dicembre | Polonia: *Ribelli di Varsavia e nonne polacche si sono uniti in
una ‘Camminata per il Futuro’ bloccando un'autostrada prima di essere
allontanati dalla polizia. Molti di loro sono stati arrestati, e i ribelli
rossi hanno atteso davanti alla stazione di polizia fino al loro rilascio.*

![](/assets/uploads/image16-47.jpg)

8 - 13 Novembre | Argentina: *Ribelli di tutto il paese hanno manifestato e
partecipato a die-in per protestare contro 'false soluzioni' alla crisi
climatica. Foto: @photoggia*

![](/assets/uploads/image18-47.jpg)

Russia: *Il piccolo team di attivisti che costituisce [XR
Russia](https://www.facebook.com/RebellionRussia/)ha organizzato alcune
ribellioni spettacolari negli ultimi due anni. Potete guardare questa
bellissima
[compilation](https://www.facebook.com/kon.fokin/videos/10159123133484319/?_rdc%3D1%26_rdr/)
delle loro azioni.*

*Ancora una volta abbiamo troppe azioni per una sola newsletter.* *Potete leggere l'edizione completa di [**XR Unchained**](../xr-unchained-19/) per trovare tutte le altre coraggiose azioni che non siamo riusciti ad inserire in questa edizione.*

- - -

## Annunci

### Ribelli di XR Senza Confini: Entrate in Contatto!

![](/assets/uploads/image4-47.png)

Volete comunicare con la comunità ribelle internazionale nel 2021? Volete
organizzare azioni di ricaduta globale, costruire un movimento solidale e
imparare a vicenda?

Se si, potete unirvi a noi su Mattermost e entrare in uno di questi affinity
group internazionali: [XR
Internazionale](https://organise.earth/signup_user_complete/?id%3Dohhm7x3c67g4pfu4e3yiptj9ho/),
[XR
Europe](https://organise.earth/signup_user_complete/?id%3Dn61jqaoe9idzjqpsfdix5bxbke/),
and [XR
COP](https://organise.earth/signup_user_complete/?id%3Dr9ugqbk9hig7dqx5z4hks4yu7a/).

XR COP è rivolta a chiunque voglia contribuire agli sforzi organizzativi
nella preparazione e durante la COP26 di Glasgow.

Mai sentito parlare di Mattermost? Partecipate ad una sessione informativa
su Mattermost organizzata da XR Internazionale martedì 19th gennaio alle
20:30 UTC. [Partecipate a questo Zoom
Meeting](https://us02web.zoom.us/j/84896917834?pwd%3DU0tQNlEwWUVXR1ZwUHFmaGNPbDhEQT09/)
(Meeting ID: 848 9691 7834 Passcode: 223844)

## XR Biblioteca Mediatica Internazionale: Vi Aiuteremo a Cominciare!

![](/assets/uploads/image21-47.jpg)

Unitevi alla [Biblioteca Mediatica Internazionale](https://show.pics.io/xr-global-media-resources-public/)! Caricate i vostri fantastici messaggi e aiutateci a diffondere il messaggio di XR in tutto il mondo!  

Video, foto, immagini, guide, musica... potete condividere ogni tipo di
contenuto a tema XR! Contattate XRGlobalMedia@protonmail.com e vi daremo
tutte le informazioni che vi servono per cominciare.

- - -

## Letture Imperdibili

![](/assets/uploads/image20-47.jpg)

*Ribelli manifestano contro l'inversione di rotta della Corte Suprema del Regno Unito per l'ampliamento dell'aeroporto di Heathrow. Foto: Hannah Woodhouse*

Silenzio in aula! Le Letture Imperdibili di questa edizione ci portano in
tribunale, ma stavolta è la legge stessa a sedere al banco degli
imputati. Sta aiutando o ostacolando la causa climatica? Rappresenta una
speranza di cambiamento o una fortezza dell'establishment? Leggete ribelli,
leggete!

[Desmog:](https://www.desmogblog.com/2020/12/21/2020-climate-fossil-fuel-lawsuits-around-the-world/)
Riassunto delle cause climatiche del 2020\ Un ottimo riassunto delle
principali cause climatiche discusse nell'ultimo anno, con link per
approfondire ogni caso.

[Grantham Research
Institute:](https://www.lse.ac.uk/granthaminstitute/wp-content/uploads/2020/07/Global-trends-in-climate-change-litigation_2020-snapshot.pdf/)
Trend Internazionali nelle Cause contro il Cambiamento Climatico\ Questo
articolo pubblicato dalla London School of Economics analizza sviluppi
cruciali nelle cause contro il cambiamento climatico dibattute in tutto il
mondo tra maggio 2019 e maggio 2020.

[ClientEarth:](https://www.clientearth.org/latest/latest-updates/news/) Ultime Notizie: Questa organizzazione no profit di diritto ambientale internazionale usa il tribunale per accusare governi e compagnie inquinanti. Il loro sito è un'ottima fonte di informazioni sulle ultime cause ambientaliste.  

[Vimeo Short](https://vimeo.com/491639166/): Corte Suprema del Regno Unito
Ribalta la Sentenza Contro l'Espansione dell'Aeroporto di Heathrow (2 min)\ 
Un breve filmato girato il mese scorso durante una protesta di XR davanti
alla corte suprema del Regno Unito. La corte ha ribaltato la sentenza che
dichiarava illegale la costruzione di una nuova pista di decollo e
atterraggio per l'aeroporto di Heathrow.

[Guardian:](https://www.theguardian.com/commentisfree/2020/oct/14/spycops-bill-undermines-rule-of-law-green-light-serious-crimes-undercover-officers/)
La Legge ‘Spycops’ Rappresenta una Minaccia per il Diritto: un ex avvocato
discute una legislatura che permette alla polizia di agire sotto copertura e
commettere crimini con il pretesto di 'preservare la pace'. Questa legge
potrebbe avere gravi conseguenze per proteste climatiche nel Regno Unito e
in Europa.

### Libro del Mese: *Seppellite il Mio Cuore a Wounded Knee* - Dee Brown

![](/assets/uploads/image3-47.jpg)

Il brutale trattamento dei Nativi Americani da parte dei colonizzatori
bianchi nel corso del 19 secolo e la creazione di leggi per erodere i
diritti e manipolare le popolazioni indigene rappresentano episodi
vergognosi troppo spesso omessi dalla storia delle origini degli Stati
Uniti.

Questo saggio, scritto da uno storico e romanziere americano, può aiutare ad
approcciarsi a questo tema difficile. Pubblicato per la prima volta nel
1970, è un resoconto delle lotte dei Nativi Americani contro gli invasori, e
riporta una serie di abusi da parte dei coloni nella corsa
all'appropriazione delle terre - come manipolazione, menzogne e massacri.

Brown ha una grande attenzione per i dettagli, e cattura appieno la tenace
resistenza delle tribù native, insieme ai modi insidiosi in cui il potere
dominante cerca di controllare la terra per perseguire i propri obiettivi.

Avete letto un libro che potrebbe interessare ad altri ribelli? Condividete
le vostre opinioni! Mandate una recensione sotto le 200 parole a
[xr-neswletter@protonmail.com](mailto:xr-newsletter@protonmail.com).

- - -

## Grazie

![](/assets/uploads/image24-47.jpg)

Grazie per aver letto fin qui, ribelli. Continuate così! Per qualsiasi
domanda o riscontro, contattate
[xr-newsletter@protonmail.com](mailto:xr-newsletter@protonmail.com).

Siamo in una fase cruciale della storia umana, e abbiamo bisogno di fondi
per diffondere il nostro messaggio. Qualsiasi
[contributo](https://chuffed.org/project/xrinternational) è sentitamente
apprezzato.

[Support the
Rebellion](https://chuffed.org/project/xrinternational){.xr-button}

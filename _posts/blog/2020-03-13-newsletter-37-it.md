---
layout: page-small-width
lang: it
title: 'Newsletter Internazionale #37: le ragazze vorrebbero solo avere diritti'
slug: newsletter-37
date: '2020-03-13 21:22'
published: true
categories:
  - blog
header-class: bg-black text-light-gray
image: /assets/uploads/2020-03-13-newsletter-37-image1.jpg
banner: ''
seoImage: /assets/uploads/2020-03-13-newsletter-37-image1.jpg
---
Avvisi sul Coronavirus, festa della donna, una storica vittoria contro
l’espansione di un aeroporto e altre novità e aggiornamenti dalla Ribellione
internazionale.

![image1](/assets/uploads/2020-03-13-newsletter-37-image1.jpg)

Carissimi ribelli,

In questa edizione della newsletter vogliamo onorare l’incredibile coraggio
e gentilezza delle [donne di tutto il
mondo](https://subscribe.organise.earth/archive/4VKY8G3o/94Beob9D/Asln9ADL?locale=en-US%27),
dalla Repubblica del Congo ai ponti di Londra, risolute a **rispettare l’un
l’altro e la nostra Terra**.

Se non l’avete già fatto, vi consigliamo di guardare [questo toccante
video](https://youtu.be/s5AAscy7qbI) **che mostra alcune donne ballare una
danza di protesta** chiamata **‘Un Violador en Tu Camino’ (Uno Stupratore
sulla tua Strada)** per **la Festa della Donna.**

![](/assets/uploads/2020-03-13-newsletter-37-image2.jpg)

Ci soffermeremo a riflettere sulla **seria minaccia posta dal Coronavirus
(Covid-19) alle nostre attività e alle** [Ondate di
Ribellione](https://m.facebook.com/story.php?story_fbid=491848371504101&id=239675493315233&refsrc=https://m.facebook.com/watch/&_rdr).
I Ribelli stanno lavorando duramente per elaborare una strategia che
consenta di proteggere le nostre vite, sostenere gli elementi più deboli
della società e unire le nostre comunità in questo periodo di crisi.

L’ “ordinaria amministrazione” è stata bruscamente interrotta, e ognuno di
noi è chiamato a fare la propria parte per rallentare la diffusione della
pandemia.

**Personale sanitario ed esperti consigliano di limitare le interazioni sociali ed auto isolarsi per rallentare la diffusione del Coronavirus. Consigliamo ai Ribelli di organizzare riunioni online se possibile e di riflettere seriamente prima di pianificare attività non virtuali.**

**Solo rallentando la diffusione del virus riusciremo a prenderci cura di chi sarà contagiato. Limitando il contatto con altri individui per quanto possibile potremo evitare di pesare ulteriormente sul sistema sanitario e salvare più vite.** 

**In qualità di Ribelli, possiamo scegliere di rimanere coinvolti e supportare le nostre comunità locali durante la crisi. Questa può essere un’opportunità per costruire un futuro dove vita e rinascita vincono su disperazione e paura.**

Potete leggere il [responso internazionale di
XR](https://docs.google.com/document/d/1DfwBGrgeI4DJfnIExBAlnTVLJODJ16-2cVDQp7YF3Os/edit?usp=sharing)
al CoronaVirus ([qui l’aggiornamento del Regno
Unito](https://rebellion.earth/2020/03/12/extinction-rebellion-uk-on-the-may-rebellion-and-coronavirus/)),
unirvi al [gruppo Telegram di Azione Comunitaria](https://t.me/XRCoronaCA)
per le ultime informazioni e controllare [i consigli
dell’OMS](https://www.who.int/emergencies/diseases/novel-coronavirus-2019)
per ottenere più dettagli su come proteggere voi stessi e gli altri.

![](/assets/uploads/2020-03-13-newsletter-37-image3.jpg)

*Gboko, Nigeria.* 

Cambiando argomento, in questa newsletter **XR Italia mette in moto le
ondate di ribellione** con delle bellissime azioni di ostruzionismo durante
il Carnevale di Venezia. Chi avrebbe mai detto che occhi bendati e lock-on
si sposassero così bene con la danza?

Parleremo anche del Canada, dove da oltre un mese si stanno verificando
episodi di disobbedienza civile, innescati dai **leader della comunità
indigena Wet'suwet'en**, per [protestare contro la costruzione di un
oleodotto dal valore di diversi miliardi di
dollari](https://www.thenation.com/article/activism/indigenous-resistance-wetsuweten-canada/).

Faremo il punto della situazione con **i ribelli di Hong Kong** la cui
rabbia sta montando come un mare in tempesta, e parleremo della **recente
vittoria nel Regno Unito** - dove il piano di espansione dell’aeroporto di
Heathrow è stato [decretato
illegale](https://www.theguardian.com/environment/2020/feb/27/heathrow-third-runway-ruled-illegal-over-climate-change)
sulla base degli Accordi di Parigi.

Nella sezione [XR
Libera](https://rebellion.earth/2020/03/13/xr-unchained-13/) di questo mese,
troverete **ampia prova della creatività dei nostri ribelli di tutto il
mondo**, come proteste degli ombrelli in **Indonesia**, salti sulle trivelle
in **Nuova Zelanda**, e altro scompiglio in **Russia!**

Abbiate cura di voi, ribelli.

![](/assets/uploads/2020-03-13-newsletter-37-image4.jpg)

*Il gruppo giovani di XR Belgio interrompe un ‘indispensabile’ summit dell’aviazione al quartier generale dell’Eurocontrol.*

*Se volete supportarci, potete consultare la nostra [guida](https://rebellion.earth/act-now/join-us/) e ottenere più informazioni [su XR](https://rebellion.earth/the-truth/about-us/).*

*Per connettervi ad altri ribelli nella vostra zona, potete contattare il [gruppo di XR più vicino a voi](https://www.google.com/maps/d/u/0/viewer?mid=11jUqqjTHMThksd4KbvGGzb3I3Cr3PkBl&ll=17.821118924190483,44.751279836926756&z=2&fbclid=IwAR0BmJ-XiMmTSWCtraZGtGVvQKdEwQftQgQha9w0yzQdXJSgs6pq6o8OwdA). Se non c’è nessun gruppo nella vostra zona, [potete fondarne uno voi](https://rebellion.earth/wp-content/uploads/2019/04/How-to-start-a-local-Extinction-Rebellion-group.pdf)!* 

*Per consultare le precedenti edizioni della newsletter cliccate [qui](https://rebellion.earth/category/newsletter/).*

***Questa Ribellione ha bisogno del vostro supporto. Se non potete contribuire direttamente, potete aiutarci con una donazione.***


 [Sostieni la Ribellione](https://chuffed.org/project/xrinternational){.xr-button}


## Contenuti

* [Azioni Principali](#Action-Highlights)
* [XR Libera](#XR-Unchained)
* [Avvisi](#Announcements)
* [Contenuti di XR](#XR-Content)
* [Membri di XR](#Humans-of-XR)

## Azioni Principali

### La Madre Terra ci da la vita

**8 Marzo \| Uganda, Repubblica Democratica del Congo, Nigeria & Gambia** 

![](/assets/uploads/2020-03-13-newsletter-37-image5.jpg)

[XR Uganda](https://twitter.com/XREA15) ha organizzato una **Marcia delle
Donne** a Mbale in occasione della [Festa della Donna
2020](https://www.internationalwomensday.com/Theme), piantando alberi e
spiegando l’Emergenza climatica ai bambini.

I Ribelli hanno sottolineato come il collasso climatico ed ecologico
affliggerà soprattutto le donne e le comunità più povere di tutto il
mondo. Donne come quelle di
[Bududa](https://www.youtube.com/watch?v=N9THGtqjnv0), che sono state
‘[private di ogni
cosa](https://reliefweb.int/report/uganda/bugisu-landslide-survivors-struggle-cope-life)
da piogge impreviste, inondazioni e [colate di
fango](https://reliefweb.int/report/uganda/over-30-people-feared-dead-fresh-bududa-mudslide).’

La loro situazione è stata esacerbata da prolungati periodi di siccità,
temperature più alte del normale, distruzioni dei raccolti, perdita di
bestiame e crescente insicurezza alimentare.

![](/assets/uploads/2020-03-13-newsletter-37-image6.jpg)

La marcia di Mbale ha anche sottolineato **la necessità di ottenere un buon
livello di istruzione**. In tempi di crisi o instabilità, un numero
crescente di bambini è costretto a lasciare la scuola e molte ragazze sono
spinte [a sposarsi](https://www.bridesofthesun.com).

Le **coraggiose donne** Ugandesi rifiutano di essere spettatori inerti di
fronte alla perdita del proprio futuro e di quello dei proprio figli. Per
ottenere **Giustizia Climatica, dobbiamo concentrarci sulla Giustizia
Sociale**.

![](/assets/uploads/2020-03-13-newsletter-37-image7.jpg)

 *Mugunga, Repubblica Democratica del Congo*

Donne native di **XR Hewa Bora** hanno circondato un campo di formazione per
guardie forestali chiedendo di mettere fine agli stupri e violenze sessuali
nella foresta.

[XR Abuja](https://twitter.com/AbujaXr) ha celebrato la Festa della Donna in
**Nigeria** organizzando discussioni sulle sfide affrontate dalle donne a
causa della **crisi** climatica e il bisogno di uguaglianza.

### Onde sul Carnevale di Venezia

**20-25 febbraio \| Venezia, Italia**

![](/assets/uploads/2020-03-13-newsletter-37-image8.jpg)

La **prima Ondata di Ribellione Mondiale si è infranta sui canali di
Venezia** il mese scorso, quando ribelli da tutta Italia si sono impegnati
in una serie di azioni spettacolari durante l’annuale celebrazione per il
carnevale.

La protesta è cominciata con [un flashmob a occhi
bendati](https://youtu.be/s4Yk-16gfrY). **Alcuni ribelli con gli occhi
bendati** si sono fermati in assoluto silenzio mentre un altro ribelle
invitava i passanti ad aprire gli occhi di fronte alla gravità della crisi
climatica ed unirsi alla ribellione.

Due giorni dopo, centinaia di ribelli hanno invaso le affollate strade
veneziane per un po’ di sana e gioiosa
[discobbedienza](https://youtu.be/86SrCcx_zXY).

![](/assets/uploads/2020-03-13-newsletter-37-image9.jpg)

Il giorno successivo, un gruppo di ribelli ha [bloccato il Ponte
dell’Accademia](https://youtu.be/i8CLLhGJ_eA).

**Questo lock-in ha costituito una delle prime azioni ad alto rischio per XR Italia**. La tensione era palpabile mentre i ribelli inserivano le braccia nelle canne metalliche, ma grazie a canti motivazionali e conversazioni aperte il blocco del ponte è continuato in modo non violento.

Venezia è costituita da più di 100 isole all’interno di una laguna e ha già
sofferto gravi danni a causa della crisi climatica. Gran parte del centro
storico della città [si
allaga](https://www.bbc.co.uk/news/world-europe-50401308) ogni anno.

Venezia diventerà forse la prossima Atlantide?

Ma il governo italiano e le autorità locali **non hanno ancora dichiarato**
un’emergenza climatica. Senza drastici interventi a livello legislativo, il
destino del patrimonio mondiale dell’umanità secondo l’UNESCO sembra
segnato. O per dirla con le parole dei ribelli italiani: ‘[Non ci sarà
Carnevale sul fondo del
mare](https://extinctionrebellion.it/notizie/press/2020/02/19/no-carnevale-in-fondo-al-mare/)’.

### Il Canada è attraversato da proteste delle comunità indigene contro gli oleodotti

**Febbraio \| British Columbia, Canada**

![](/assets/uploads/2020-03-13-newsletter-37-image10.jpg)

 *Photo by Darryl Dyck / Canadian Press*

Una serie continua di azioni di [disobbedienza
civile](https://www.theguardian.com/world/2020/feb/28/canada-pipeline-protests-climate-indigenous-rights)
ha attraversato il Canada a Febbraio. Le proteste hanno avuto inizio nella
British Columbia, dove i capi ereditari della comunità Wet'suwet'en hanno
bloccato la ferrovia per [opporsi alla
costruzione](https://www.thenation.com/article/activism/indigenous-resistance-wetsuweten-canada/)
di un oleodotto dal costo di diversi miliardi di dollari attraverso il
proprio territorio.

Dopo [una serie di notizie
allarmanti](https://www.theguardian.com/world/2020/feb/10/canada-protest-indigenous-wetsuweten-pipeline)
riguardo rimozioni forzate da parte della polizia (e di possibili azioni di
contenimento illegali), le proteste hanno raggiunto l’attenzione di altri
manifestanti indigeni e solidali.

Nel mentre, in Ontario e in Quebec, indigeni Mohawks hanno bloccato diverse
reti ferroviarie; a Vancouver, **38 persone sono state arrestate** per aver
bloccato l’accesso a diversi porti di spedizione; a Toronto, **37 persone
sono state arrestate** per aver completamente bloccato il traffico alla
locale Union Station durante l’ora di punta.

![](/assets/uploads/2020-03-13-newsletter-37-image11.jpg)

 *Photo by Canadian Press/REX/Shutterstock*

Molti di questi germogli di disobbedienza civile hanno tratto **ispirazione
dalle azioni iniziali dei leader Wet'suwet'en**, con l’interruzione delle
reti ferroviarie al centro della strategia. Questo ha intralciato i cantieri
dell’oleodotto, i passeggeri, il trasporto merci e l’economia canadese in
generale.

L’impatto delle proteste è
[innegabile](https://theturtleislandnews.com/index.php/2020/02/14/cn-shuts-down-eastern-rail-network-via-service-due-to-anti-pipeline-blockades/)
vista la notizia che le due principali reti ferroviarie canadesi hanno
[condiviso di nascosto snodi
ferroviari](https://www.cbc.ca/news/politics/cp-cn-arrangement-blockade-1.5474684),
e sono state costrette a deviare alcune tratte importanti attraverso gli
Stati Uniti.

L’impatto di queste vicende è stato avvertito anche fuori dal Canada e le
proteste hanno raccolto sostenitori in tutti il mondo.

### ‘Un brindisi per la fine del mondo!’

**1 marzo \| Isola di Lamma, Hong Kong**

![](/assets/uploads/2020-03-13-newsletter-37-image12.jpg)

 *A cena nel Mar Cinese Meridionale, Isola di Lamma, Hong Kong*

In una soleggiata domenica pomeriggio, XR Hong Kong ha organizzato una
‘[cena di
gala](https://www.hongkongfp.com/2020/03/02/extinction-rebellion-stages-formal-dinner-party-south-china-sea-highlight-climate-crisis/)’
su una spiaggia di Hong Kong in mezzo all’acqua per ricordare che –
nonostante l’attenzione dei media sia ora rivolta al coronavirus – siamo
comunque **sull’orlo di una catastrofe ecologica e collasso ambientale**.

Con la centrale elettrica di Hong Kong sullo sfondo, **i ribelli hanno
recitato la parte dell’ 1%, “brindando alla fine del mondo per come lo
conosciamo**, festeggiando mentre il cambiamento climatico e i relativi
disastri naturali mietevano vittime tra le comunità più povere e
vulnerabili.”

Nello specifico, i ribelli intendevano evidenziare [la vulnerabilità di una
città costiera come Hong Kong di fronte all’innalzamento del livello del
mare](http://www.chinawaterrisk.org/resources/analysis-reviews/thirsty-and-underwater-rising-risks-in-greater-bay-area/),
e la mancanza di una strategia per affrontare la crisi imminente. “L’attuale
strategia – quella di sostituire un combustibile fossile con un altro, in
questo caso il carbone con il metano – è meno inquinante, ma altamente
controproducente sul lungo periodo,’

Per maggiori informazioni su XR Hong Kong potete seguirli
[qui](https://www.facebook.com/extinctionrebellionHK/) o
[qui](https://twitter.com/XRHongKong).

### La vittoria di Heathrow per i protettori della Terra!

**27 febbraio \| Londra, Regno Unito**

![](/assets/uploads/2020-03-13-newsletter-37-image13.jpg)

La proposta di espansione dell’aeroporto di Heathrow [è stata dichiarata
illegale](https://www.theguardian.com/environment/2020/feb/27/heathrow-third-runway-ruled-illegal-over-climate-change)
in quanto incompatibile con l’impegno del governo ad affrontare l’emergenza
climatica. Il governo potrà presentare una nuova proposta in linea con gli
obiettivi ambientali del Regno Unito o rinunciare definitivamente.

Quest’emozionante decisione della Corte di Appello britannica ha
implicazioni globali. È **la prima istanza in cui gli obiettivi climatici
fissati dagli Accordi di Parigi hanno influenzato la legislatura**.

L'esito positivo di questo procedimento legale lascia intravedere qualche
speranza di riuscire a implementare gli Accordi di Parigi. Se uno degli
altri 188 stati che hanno firmato gli Accordi dovesse autorizzare la
costruzione di un'infrastruttura ad alto impatto ambientale, **dovrà
scontrarsi con questo precedente legale**.

## [XR Libera](https://rebellion.earth/2020/03/13/xr-unchained-13/)

*Una singola edizione della newsletter non riuscirà mai ad elencare tutte le fantastiche e coraggiose azioni organizzate dai ribelli di tutto il mondo. Le storie che non siamo riusciti a riassumere qui si possono trovare sulla nostra pagina [XR Libera](https://rebellion.earth/2020/03/13/xr-unchained-13/).*

![](/assets/uploads/2020-03-13-newsletter-37-image14.jpg)

**27 febbraio \| Jakarta, Indonesia.** Fedeli al proverbio indonesiano “Sedia Payung Sebelum Hujan”, traducibile come **“tenere pronto l'ombrello prima di un temporale”**, i ribelli locali hanno dipinto una serie di slogan e messaggi su una moltitudine di ombrelli prima di iniziare la manifestazione. 

![](/assets/uploads/2020-03-13-newsletter-37-image15.jpg)

**7 marzo \| Oslo, Norvegia.** Quello di quest'anno è stato uno degli inverni più caldi nella storia della Norvegia. Extinction Rebellion è andata a sciare ad Oslo per evidenziare le conseguenze del cambiamento climatico. **Tre coraggiosi attivisti sono stati arrestati.** 

*Per accedere alla pagina di XR Libera cliccate [qui](https://rebellion.earth/2020/03/13/xr-unchained-13/).*

## Annunci

### Aggiornamento sul Coronavirus

![](/assets/uploads/2020-03-13-newsletter-37-image16.jpg)

**Unisciti alla discussione.**

Il Coronavirus (Covid-19) rappresenta una grave crisi sanitaria che
preoccupa molti di noi. Se vi interessa sapere cosa voi o il vostro gruppo
possiate fare per sostenere la vostra comunità, potete unirvi al nostro
[gruppo Telegram](https://t.me/XRCoronaCA) o partecipare a uno dei seminari
online per l'Azione Comunitaria organizzati dal nostro team nel Regno
Unito. I prossimi seminari sono previsti [questa sera (venerdì) alle 18:00
GMT](https://zoom.us/j/214044963) e [domani (domenica) alle 11:00
GMT](https://zoom.us/j/881686273).

I Ribelli del Regno Unito sono pregati di consultare [questo
aggiornamento](https://rebellion.earth/2020/03/12/extinction-rebellion-uk-on-the-may-rebellion-and-coronavirus/)
per le ultime informazioni sui cambiamenti della strategia operativa della
Ribellione di Maggio causati dal Coronavirus.

### Il Team di Supporto Internazionale (IST) cambia nome in SUPPORTO GLOBALE

![](/assets/uploads/2020-03-13-newsletter-37-image17.jpg)

**Il Team di Supporto Internazionale (IST) è stato rinominato Supporto Globale** per descrivere in modo più accurato il nostro network globale e senza confini. Lo scopo del team di Supporto Globale è quello di fornire ai gruppi XR risorse e supporto per prosperare attraverso corsi di formazione, donazioni, infrastrutture virtuali e molto altro.

Potete leggere [il Resoconto
Annuale](https://cloud.organise.earth/s/43dYtQCSWfg4FiA), o se siete
interessati a diventare membri del team di Supporto Globale [contattateci
qui](https://forms.organise.earth/index.php?r=survey/index&sid=872857&lang=en).

### Unisciti a XR PartDem!

![](/assets/uploads/2020-03-13-newsletter-37-image18.jpg)

XR PartDem (Democrazia Diretta) è nata alla fine di febbraio 2020 come parte
di XR Supporto Globale.

XR PartDem **invita i ribelli a partecipare ad uno Spazio di Connessione
Mondiale** che rappresenta un'opportunità per condividere le proprie
esperienze di democrazia diretta applicata al contesto di giustizia
climatica ed ecologica.

Per quanto possibile, **gli incontri si terranno in altre lingue oltre
all'inglese** (ci sarà una traduzione simultanea in inglese), per permettere
ai ribelli di tutto il mondo di esprimersi liberamente nella propria lingua
madre.

**Ogni venerdì alle 17:00 CET. Potete unirvi agli incontri** tramite [Zoom](https://zoom.us/j/627903297).

Potete anche unirvi al nostro gruppo organizzativo per contribuire a
pianificare i corsi di formazione e gli incontri, oltre che a sbrigare vari
"lavori d'ufficio" come rispondere alle mail etc. Potete contattare il team
di XR PartDem a questo indirizzo:
[XRInt-PartDemocracy@protonmail.com](mailto:XRInt-PartDemocracy@protonmail.com)

### Introduzione a XResilienza

![](/assets/uploads/2020-03-13-newsletter-37-image19.jpg)

**XResilienza è stata creata per celebrare esempi di cultura rigenerativa** e per dare spazio a storie che ci possono insegnare come migliorare e rendere questo movimento ancora più bello.

Oggi vi presentiamo: **Kazu Haga**, un trainer Kingian di non violenza che
lavora come facilitatore presso gruppi di giustizia rigenerativa nelle
carceri californiane da oltre vent'anni, e che ha deciso di dedicare un
intero capitolo del suo nuovo libro, [Resistenza che
Guarisce](https://www.healingresistance.com/), alla non violenza intesa come
arte marziale.

[Continuate a leggere](https://extinction-resilience.org/?p=371) le sue
sagge parole sul karate, come praticare una non violenza di natura morale,
come Martin Luther King avrebbe messo i dirigenti esecutivi della Exon
Mobile di fronte alle proprie responsabilità [e molto
altro](https://extinction-resilience.org/?p=371).

## Contenuti di XR

* [28 stati dichiarano Emergenza
  Climatica](https://climateemergencydeclaration.org/climate-emergency-declarations-cover-15-million-citizens/)
* [Catastrofe Climatica: perchè abbiamo urgente bisogno di interventi
  radicali](https://www.youtube.com/watch?v=C1F3sFsaBJg&feature=youtu.be)
* [Strutture di potere, differenze di genere e cambiamento
  climatico](https://www.climatechangenews.com/2020/03/08/power-structures-gender-make-women-vulnerable-climate-change/)
* [L'assassinio degli indigeni messicani protettori della
  Terra](https://www.youtube.com/watch?v=2Eh6oSVJ-Xk&feature=youtu.be&fbclid=IwAR1wzbDINFCIfHkuui94iTbK7PFP7P26LaCqhYqGWEUoVGhS-5TLAYlNxkQ)

- - -

## Membri di XR

![](/assets/uploads/2020-03-13-newsletter-37-image20.jpg)

*Sarah e altri ribelli di Londra hanno [bloccato il ponte di Waterloo per 2 ore](https://rebellion.earth/2020/03/08/climate-is-a-womens-issue-women-across-the-world-say-no-to-climate-inequality/) durante la Festa della Donna per evidenziare come il cambiamento climatico affligga in modo sporporzionato le donne di tutto il mondo.* 

### Sarah Mintram, ex insegnante e membro del Team di Supporto Globale:

"Sono cresciuta in una famiglia a basso reddito piena di **donne forti, sia
bianche che di colore.** All'interno di comunità vulnerabili e
marginalizzate, queste donne sono **la spina dorsale** che tiene insieme
l'intero sistema.

La **crisi climatica renderà le nostre vite più difficili, e le donne
dovranno sopportare un peso ancora più grande** e quest'azione è dedicata a
mia madre, mia nonna, mia sorella e le mie zie che mi hanno insegnato a non
piegarmi mai di fronte alle ingiustizie."

Continuiamo a ricevere storie incredibili e vogliamo sentire le vostre. Per
continuare a leggere - o condividere la vostra esperienza - unitevi al
nostro [gruppo Facebook](https://www.facebook.com/groups/468678977056685/).

### Grazie

Grazie per aver letto fin qui. Il nostro movimento è talmente ricco di
avvenimenti che abbiamo a malapena il tempo di scrivere questa
conclusione. Continuate così! Per qualsiasi domanda, potete contattarci
all'indirizzo
[xr-newsletter@protonmail.com](mailto:xr-newsletter@protonmail.com).

Il tempo sta scadendo, unisciti a noi per combattere questa emergenza
planetaria:


 [trova il tuo gruppo](/groups){.xr-button}


Se preferisci contribuire in altro modo, puoi supportarci con una donazione.


 [Sostieni la Ribellione](https://chuffed.org/project/xrinternational){.xr-button}




![](/assets/uploads/2020-03-13-newsletter-37-image21.jpg)

Queste strisce sono state inizialmente pubblicate su [The
Hourglass](https://hourglass.news/index.php/back-issues/) - Fumettisti
interessati possono inviare le proprie creazioni comixrebel@rebellion.earth

---
layout: page-small-width
lang: it
title: 'NEWSLETTER  INTERNAZIONALE #38 AMORE E RABBIA AI TEMPI DEL CORONAVIRUS'
slug: newsletter-38
date: '2020-04-08 00:01'
published: true
categories:
  - blog
header-class: bg-black text-light-gray
image: /assets/uploads/newsletter-38-image1.jpg
---
Un periodo di crisi: C-19 e il collasso climatico ed ecologico. Continuate a leggere per scoprire come i ribelli si stanno adattando a queste circostanze eccezionali. Per idee su come dare il vostro contributo, andate alla sezione "Avvisi".
{:.huge .text-center}  

![Ribelle con una maschera
protettiva](/assets/uploads/newsletter-38-image1.jpg "Rebel with a Corona
Facemask")

Cari ribelli,

speriamo che stiate bene nonostante la situazione attuale. Questo è stato un
mese difficile per molti di noi, con il Coronavirus al centro
dell'attenzione internazionale.

Tra le sfide che ci presenta il Coronavirus, adattarsi ad una nuova realtà
di distanza ed isolamento è forse quella più grande. Dobbiamo ricordarci che
siamo tutti uniti in questa lotta, sia come organizzazione che come specie
umana. C'è una sorta di umiltà nel riconoscere come il virus ci colpisca
tutti, senza distinzioni geografiche. In questo aspetto, la pandemia è
equiparabile alla crisi climatica ed ecologica.

Continuate a leggere per scoprire come i Ribelli si stanno adattando alla
situazione: con il [Gruppo di Supporto
Internazionale](https://rebellion.global/), che ha dato il via alla campagna
‘Amore & Rabbia ai Tempi del Coronavirus’, e [Da Soli
Insieme](https://rebellion.earth/2020/03/23/alonetogether-regenerative-rebellion-in-the-time-of-coronavirus/)
nel Regno Unito - ci sono sempre più possibilità di restare coinvolti e
connessi.

Questo mese [festeggeremo anche l'Earth
Day](https://www.letterstotheearth.com/press?link_id=24&can_id=5fc72a357d20eb650a9390877d889f30&source=email-inside-xr-uk-25&email_referrer=email_768462&email_subject=inside-xr-uk-25),
e [l'anniversario della nostra prima Ribellione
Internazionale](https://docs.google.com/forms/d/e/1FAIpQLSelmX6EbqvGWq8GmT-WRtW-ieGPRuJTT16Zx4dPwQ7LOcwc9g/viewform).
Dopo soli dodici mesi, la nostra vita è cambiata drasticamente e ci troviamo
ad affrontare non una, ma due crisi internazionali: nonostante tutto,
troviamo conforto nel constatare come diverse comunità si stiano unendo per
fornire aiuto e supporto reciproco.

In quest'edizione parleremo anche [del Pesce d'Aprile organizzato da XR New
York](https://twitter.com/XR_NYC/status/1245380662770663425) e riceveremo un
aggiornamento dai [Ribelli danzanti in
Italia](https://www.facebook.com/watch/?v=319510132343160). Ci saranno buone
notizie da [Standing
Rock](https://www.nytimes.com/2020/03/25/climate/dakota-access-pipeline-sioux.html),
e il commovente articolo ‘Esplorando XR’ scritto da coraggiosi [ribelli in
Uganda](https://twitter.com/XREA15) che hanno sfidato la legge per il bene
del pianeta.

Da ultimo, presenteremo una nuova sezione della newsletter: "Consigli
Pandemici" vi inviterà a tuffarvi nella routine da quarantena con una
nutrita selezione di film, libri e canzoni ad opera del newsletter team in
persona. Mandateci i vostri suggerimenti.

Ci sentiamo tra un mese, ribelli. Siate prudenti e fatevi coraggio.

![Extinction symbol with birds](/assets/uploads/newsletter-38-image2.jpg)

*Immagine di: Charlotte Götze, www.charlottegoetze.de*

*Se volete darci una mano, visitate il nostro [sito](https://rebellion.global) e [scoprite di più su XR](https://rebellion.global/about-us/).*

*Per connettervi con altri ribelli nella vostra zona, contattate il [gruppo XR più vicino a voi](https://rebellion.global/groups/). Se non c'è nessun gruppo nella vostra zona, potete [fondarne uno voi](https://cloud.organise.earth/s/jGSWEoJ9PW65xLc)!* 

*Le precedenti edizioni della newsletter sono disponibili [qui](https://rebellion.global/blog/).*

***Questa Ribellione ha bisogno del vostro aiuto. Se non potete contribuire di persona, potete [fare una donazione](https://chuffed.org/project/xrinternational).***


 [Sostieni la Ribellione](https://chuffed.org/project/xrinternational){.xr-button}


## Contenuti

* [Azioni Principali](#Action-Highlights)
* [Avvisi](#Announcements)
* [Consigli Pandemici](#Pandemic-Picks)
* [Contenuti di XR](#XR-Content)
* [Membri di XR](#Humans-of-XR)

## Azioni Principali

### C-19 e la Crisi Climatica ed Ecologica

**In corso \| Tutto il mondo**

Per ridurre il rischio di contagio, moltissime persone in tutto il mondo si
stanno isolando. Le line aeree in Europa hanno ridotto i propri voli del
[75% /
85%](https://www.irishnews.com/business/2020/03/17/news/europe-s-airlines-prepare-to-ground-fleets-as-coronavirus-cripples-aviation-industry-1869363/);
mentre le linee aeree internazionali hanno visto una cancellazione dei voli
fino al
[96%](https://www.irishnews.com/business/2020/03/17/news/europe-s-airlines-prepare-to-ground-fleets-as-coronavirus-cripples-aviation-industry-1869363/).
Quasi tutte le compagnie di crociere hanno sospeso le proprie operazioni
fino ad [Aprile, Maggio o al
2021](https://www.cruisecritic.com.au/news/5206/).

Anche gli spostamenti urbani si sono drasticamente ridotti, [fino al
97%](https://citymapper.com/cmi) secondo una statistica del 26 marzo. La
gente non guida più per andare al lavoro o a fare la spesa. Molti servizi di
trasporti pubblici sono stati ridotti o sospesi.

Questa riduzione degli spostamenti rallenterà la diffusione del
Covid-19. **Ci permette anche di immaginare un possibile scenario dove i
livelli di emissioni sono stati drasticamente abbattuti.** [Durante il mese
di Febbraio, i livelli di emissioni in Cina sono calati del
25%](https://edition.cnn.com/2020/03/16/asia/china-pollution-coronavirus-hnk-intl/index.html)
una cifra equivalente alle emissioni del Regno Unito in un periodo di sei
mesi. Da quando il lockdown è stato implementato ufficialmente, [i livelli
di inquinamento atmosferico nel Regno
Unito](https://phys.org/news/2020-03-pollution-uk-cities-coronavirus-impacts.html)
sono scesi sotto la media degli ultimi cinque anni.

![Globe in hands](/assets/uploads/newsletter-38-image3.jpg)
- - -
### L'inquinamento tornerà dopo la sconfitta del Coronavirus?

Quando uno stato stimola la propria economia dopo un periodo di crisi,
l'aumento dei livelli di emissioni è solitamente tale da azzerare tutti i
benefici osservati durante la fase di rallentamento. Una situazione di
questo tipo si è verificata [in Cina nel
2009](https://edition.cnn.com/2020/03/16/asia/china-pollution-coronavirus-hnk-intl/index.html)
dopo la crisi economica mondiale. Quando avremo superato la minaccia posta
dal COVID-19, **dobbiamo elaborare strategie per continuare a ridurre i
livelli di emissioni e mitigare gli effetti del cambiamento climatico**.

- - -

### Finanziare i Folli

**1 APRILE \| Online** 

Dando prova di un ottimo doppio bluff,  i ribelli di [XR New York City](https://twitter.com/XR_NYC) sotto le spoglie di Google hanno rilasciato una dichiarazione online secondo cui al posto del solito [Pesce d'Aprile](https://agreenergoogle.com), il gigante tecnologico avrebbe smesso di finanziare i negazionisti del cambiamento climatico.”  

![XR google prank](/assets/uploads/newsletter-38-image4.jpg)

La finta pagina web presentava la tipica grafica di Google e link a veri
articoli che evidenziavano il ruolo di Google nel diffondere disinfirmazione
sul cambiamento climatico.

È stata anche rilasciata una scusa per aver ‘dato più importanza al guadagno che al pianeta’ seguita dall'impegno a mostrare ‘tolleranza zero per i negazionisti del cambiamento climatico tra i nostri partner.’  

Alla luce della **pandemia di Covid-19**, la versione idealizzata di 'Google' ha anche riconosciuto come ignorare la [scienza](https://www.ipcc.ch/sr15/chapter/chapter-3/) possa causare sofferenze su scala globale.    

Da ultimo, ha suggerito di unirsi a [Extinction
Rebellion](https://rebellion.global) per diventare parte della soluzione.

- - -

### Vittoria Legale di Standing Rock

**25 Marzo \| North Dakota, USA**

Una battaglia ambientalista che aveva scosso la comunità internazionale nel
2016 è stata
[rivisitata](https://www.nytimes.com/2020/03/25/climate/dakota-access-pipeline-sioux.html)
la scorsa settimana, quando un giudice federale ha chiesto di rivedere il
caso dell'oleodotto Dakota Access.

**Il [Clan Sioux Standing Rock](https://www.standingrock.org/) ha vinto un'importante battaglia legale** dopo la recente valutazione ambientalista dell'impatto dell'oleodotto, che è diventato operativo nel loro territorio, in particolare nei pressi del sacro Lago Oahe, nel 2017.

![Flags fly at the Oceti Sakowin Camp near Cannonball, North
Dakota](/assets/uploads/newsletter-38-image5.jpg)

*Bandiere sventolano sul Oceti Sakowin Camp vicino a Cannonball, North Dakota. Foto di: Lucas Zhao*

L'oleodotto è stato causa di violente dispute tra migliaia di attivisti,
indigeni e non, e la polizia. La comunità Sioux di Standing Rock temeva che
una perdita di petrolio potesse **inquinare le acque** da cui dipende per
pescare, bere e celebrare cerimonie religiose.

[Nel 2016](https://en.wikipedia.org/wiki/Dakota_Access_Pipeline_protests),
giovani di Standing Rock e altre comunità native della zona avevano bloccato
la costruzione dell'oleodotto [occupando il sito e organizzando proteste di
massa](https://www.theguardian.com/us-news/2016/nov/03/north-dakota-access-oil-pipeline-protests-explainer).
Con l'aumento della proteste e l'appoggio dell'opinione pubblica,
l'amministrazione Obama aveva decretato che la sezione militare degli
ingegneri avrebbe cercato un percorso alternativo per l'oleodotto.

 Ma quattro giorni dopo essere stato eletto, Trump ha approvato la costruzione dell'oleodotto ..

Secondo la sentenza del Giudice Federale di Washington, restavano "troppe
domande senza risposta" nei confronti dell'impatto dell'oleodotto sulle
comunità locali, e le ipotetiche conseguenze ambientali non erano state
dimostrate e restavano "troppo controverse."

La comunità Sioux e Earthjustice, che l'ha difesa in tribunale, hanno
[celebrato la
decisione](https://www.ncronline.org/news/earthbeat/standing-rock-sioux-celebrate-significant-legal-win-dapl-fight),
che è stata definita un' “importante vittoria legale” e il loro avvocato ha
annunciato che **la comunità tenterà di chiudere l'oleodotto durante il
periodo di revisione**.

- - -

### Balconi di Bellezza su Oscuri Abissi

**20 MARZO \| Italia**

![Rebel Discobedience on the
balcony](/assets/uploads/newsletter-38-image6.jpg)

In tutta Italia, ribelli in isolamento hanno trasformato i propri balconi in
piste da ballo, organizzando una vera e propria
[discobbedienza](https://www.facebook.com/XRTorino/videos/319510132343160/).

[XR Italia](https://extinctionrebellion.it/) e [Fridays For Future
Italia](https://www.facebook.com/FridaysItalia/) hanno organizzato un
**boogie in balcone** collettivo, e hanno intenzione di ripetere l'attività
ogni venerdì fino al termine della quarantena.

L'Italia è stata colpita duramente dalla pandemia di Coronavirus. XR Italia
ha spostato le proprie attività online durante questo periodo di crisi e ha
visto rapidamente aumentare il numero dei membri.

In una sola settimana, i loro incontri introduttivi online hanno attirato
l'attenzione di oltre **un migliaio di persone**, e tutte le sessioni da 50
persone organizzate dal gruppo sono state completamente prenotate nel giro
di un'ora.

Alcuni coordinatori del movimento ritengono che questo improvviso aumento di
interesse sia da attribuire al fatto che il lockdown ha dato a molte persone
**un'opportunità di riflettere** su problematiche sociali come l'ambiente o
il consumismo e su come molti di questi problemi siano collegati alla salute
pubblica.

In Italia sta crescendo la consapevolezza che [esistono collegamenti tra
questa pandemia e lo sfruttamento delle risorse
naturali](https://www.pnas.org/content/117/8/3888) e che la distruzione di
molti habitat naturali ha probabilmente [facilitato la trasmissione del
virus da animali ad esseri
umani](https://www.nature.com/articles/s41467-017-00923-8).

Nonostante il supporto della [comunità
scientifica](https://www.nytimes.com/2020/02/27/opinion/coronavirus-pandemics.html),
XR Italia si rende conto che un messaggio così delicato dev'essere trasmesso
con sensibilità. L'Italia sta vivendo una vera e propria tragedia. Più di
quindicimila persone sono morte, e i funerali tradizionali sono stati
aboliti per evitare assembramenti.

In un paese pronto a implementare cambiamenti a livello sistematico, i
ribelli Italiani sono determinati a coinvolgere quanti più compatrioti
possibili in questa fondamentale conversazione.

![Hospital workers in Bari demand we protect ecosystems to stop contact with
new pathogens](/assets/uploads/newsletter-38-image7.jpg)

*Personale sanitario a Bari chiede di proteggere gli ecosistemi naturali per interrompere il contatto con nuovi agenti patogeni.*

- - -

### XR Uganda: Aiuta la Madre Terra Così che Lei Possa Aiutarti

**Uganda** 

![Extinction Rebellion Uganda](/assets/uploads/newsletter-38-image8.jpg)

*XR Uganda in partenza per il distretto di Mbale nell'Uganda Orientale per celebrare la Festa della Donna*

[XR Uganda](https://twitter.com/XREA15) è stata fondata da un insegnante nel
2019, e da allora il numero dei membri non ha fatto che aumentare.

Il ribelle ugandese che abbiamo intervistato, un professionista informatico,
è stato il secondo ad unirsi al gruppo.  “Stavo facendo una ricerca sul
numero esorbitante di
[suicidi](https://www.globalcitizen.org/es/content/climate-change-is-driving-farmers-in-india-to-comm/)
di agricoltori indiani i cui raccolti sono stati distrutti dal cambiamento
climatico. Mi sono imbattuto nel sito di XR e mi sono detto, **perchè non
unirmi a questa squadra?**.”

L'Uganda sta attraversando cambiamenti radicali a causa del cambiamento climatico. La temperatura media sta [aumentando](https://www.independent.co.ug/climate-change-east-africa-faces-2c-rise-in-temperature/). Le falde acquifere si stanno [riducendo](https://www.reuters.com/article/us-uganda-environment-water/as-water-bank-runs-dry-uganda-greens-hills-to-soak-up-rain-idUSKCN1LT1IZ). In alcune zone, sorgenti e [pozzi](https://climatecare.org/project/boreholes-in-uganda/) sono stati completamente prosciugati.  

Le scarse pioggie hanno causato [siccità](https://www.independent.co.ug/3-5-million-ugandans-face-starvation/), e [i cambiamenti imprevisti dei cicli stagionali](https://www.pmldaily.com/news/2019/06/unpredictable-weather-worries-farmers-as-food-insecurity-looms-in-uganda.html) hanno obbligato gli agricoltori a stravolgere le abituali attività agricole. Alluvioni e frane, [causate](https://blogs.agu.org/landslideblog/2018/10/12/bududa-1/) dalla deforestazione, degradazione dei terreni acquitrinosi e metodi di coltivazione dannosi, hanno determinato migrazioni forzate attraverso il paese, che già ospita il numero di [rifugiati](https://humanitariancompendium.iom.int/appeals/uganda-2019) più alto di tutta l'Africa.   

![XR Uganda Children](/assets/uploads/newsletter-38-image9.jpg)

*XR Uganda Bambini*

**XR Uganda è considerata illegale** in quanto non registrata come organizzazione comunitaria, ONG o impresa. Secondo i ribelli, le autorità temono che il movimento possa incoraggiare individui o rappresentanti politici ad opporsi al partito attualmente al governo. 

Ma i ribelli ugandesi non hanno perso la speranza. Hanno iniziato a diffondere il loro messaggio nelle comunità e nelle scuole, coinvolgendo i bambini, spiegando l'importanza di ricevere **un buon livello di istruzione** e sottolineando come l'emergenza climatica colpisca **soprattutto** [le donne](https://www.climatechangenews.com/2020/03/08/power-structures-gender-make-women-vulnerable-climate-change/).  

Il messaggio dei ribelli con cui abbiamo parlato è chiaro: “XR Uganda si sta
risvegliando - [continuate a seguirci!](https://twitter.com/XREA15)”

- - -

## Annunci

### Amore e Rabbia ai Tempi del Coronavirus

![Love and Rage in the times of
Corona](/assets/uploads/newsletter-38-image10.jpg)

Amore e Rabbia ai Tempi del Coronavirus è una campagna internazionale
pensata per celebrare la resilienza e il senso di comunità dei ribelli di
tutto il mondo. L'idea è quella di mostrare come ci siamo adattando alla
situazione e reinventare il futuro ora che abbiamo la conferma che
**drastici cambiamenti su scala globale sono possibili e necessari**.

Stiamo cercando designer, video editor e content creator. **Se volete
contribuire la vostra energia e creatività al progetto** potete mandare
un'email a [press@organise.earth](mailto:press@organise.earth) specificando
i vostri interessi e competenze.

- - -

### Unitevi al Team di Supporto Globale M&M

![Join Extinction Rebellion Global Support Media and
Messaging](/assets/uploads/newsletter-38-image11.jpg)

La **Sezione Media del Team di Supporto Gobale sta cercando** volontari per
collaborare a coordinare le varie piattaforme mediatiche e creare contenuti.

Se volete unirvi a noi riempite questo
[modulo](https://forms.organise.earth/index.php?r=survey/index&sid=872857&lang=en)
o mandate un'email a
[XRint-onboarding@protonmail.com](mailto:XRint-onboarding@protonmail.com)

- - -

### Chiedi ad uno Scienziato

**8 APR \|  4-5pm GMT+1 \| Online**

![XR Ask a Scientist Live](/assets/uploads/newsletter-38-image12.jpg)

Il gruppo Scienziati di XR terrà una sessione [Q&A in
diretta](https://www.facebook.com/events/566868313953584/) che si
concentrerà su questo profondo interrogativo - "La **distruzione del nostro
ambiente naturale** aumenterà la diffusione di diverse patologie?"

Unitevi alla nostra diretta
[Zoom](https://zoom.us/j/592668575?pwd=NUZEWGR3OEpSTjViOXVpNG5jUFZDZz09)
(password: 585603) o seguite l'evento su
[Facebook](https://www.facebook.com/ExtinctionRebellion) o
[Youtube](https://www.youtube.com/channel/UCYThdLKE6TDwBjh-qDC6ICA).

Un gruppo di tre esperti di fama internazionale - Dott. Beth Purse,
Prof. Eric Fèvre e Prof. Kate Jones - e lo scrittore David Quammen
risponderanno alle vostre domande.

 Potete inviare le vostre **domande** [qui](https://docs.google.com/forms/d/e/1FAIpQLSf6VRXJxGc5_lPmue1IqFagxBRU3FALoSfCnviJAozI-uIhrA/viewform?usp=send_form). 

- - -

### La Prima Newsletter Internazionale di Democrazia Partecipativa

![The Participative Democracy Working
Group](/assets/uploads/newsletter-38-image13.jpg)

Il Gruppo di Lavoro di Democrazia Partecipativa vuole creare un network
internazionale di ribelli per implementare **Assemblee Popolari e dei
Cittadini** e favorire la diffusione di pratiche di democrazia
partecipativa.

La nostra newsletter internazionale riporta esempi di democrazia
partecipativa provenienti da tutto il mondo e condivide l'esperienza di
innovatori locali.

**Potete leggere la Newsletter** [qui](https://actionnetwork.org/user_files/user_files/000/041/202/original/PartDemo_Newsletter_March.pdf).

- - -

### Assemblea Popolare Online

**10 aprile \| 17:00 CET \| Online**

![Digital Peoples Assembly](/assets/uploads/newsletter-38-image14.jpg)

Unitevi alla nostra prima **Assemblea Popolare Online sull'Economia
Circolare** [qui](https://zoom.us/j/581241029).

- - -

### Anniversario di Aprile: condividete la vostra esperienza

![Extinction Rebellion April
Rebellion](/assets/uploads/newsletter-38-image15.jpg)

È surreale ricordare che è passato quasi un anno dalla Ribellione di
Aprile. Bloccati in quarantena 12 mesi più tardi, è incredibile pensare
quanto il mondo sia cambiato da quando abbiamo manifestato nella nostra
prima **Ribellione Internazionale**.

Con l'avvicinarsi dell'anniversario vero e proprio, **vogliamo sentire quali
sono stati i vostri momenti più memorabili** in un periodo in cui ricordarci
della nostra forza collettiva è più importante che mai.

Se avete partecipato alla **Ribellione nel Regno Unito**, condividete le
vostre storie [qui](https://forms.gle/Tyqrz8ZsmD7iQchu6).

Se avete partecipato alla **Ribellione al di fuori del Regno Unito**, potete
mandate mandare un'email a
[content@rebellion.global](mailto:content@rebellion.global) riportando il
vostro nome, indirizzo email, lo stato e la città dove avete manifestato,
una foto o un video (non più di 3 foto per favore!) e un testo di massimo
200 parole che descrive il contenuto delle foto o del video.

**Consegne aperte fino a Sabato 11 Aprile.**

- - -

### Lettere d'Amore in un Periodo di Crisi

**Fino al 12 Aprile \| Online**

![Letters to the Earth](/assets/uploads/newsletter-38-image16.jpg)

[Lettere alla
Terra](https://u1584542.ct.sendgrid.net/mps2/c/JQE/ni0YAA/t.30n/CRHND6ziQy6WxcEEYfjtMg/h22/kKD-2Fn2t1ovrKWOWCCed-2BzpxUmH3EZn2FT8MowoFg5g-2FZnGIDvGezTi3wsRwFkRws6o6SnAOWY2fhgU7X2jd3I-2Fn5ap2-2F-2Fiq4inOt4EqydWNgIF6FnnIQF4wjLXUvW6LVDXkLZ2iQSMwyrLFIgxi2VfAfyBUzmWMuJ4Z6K1Y-2BNVzxu8EeBXPDZ3QH2STYeUdNrDf5fH8IPJC1zlJ4S59BMc5cmt-2F8EKe37n2cLxS7VZPACtiF-2B1yo-2B2LFpbTeps-2Fg/uDp8)
risponde al Covid-19 esortando la collettività a scrivere ‘Lettere d'Amore
in un Periodo di Crisi’.

In questo periodo di isolamento e incertezza, Lettere alla Terra è
un'opportunità per unirci in un atto di solidarietà globale e **raccontare
una nuova storia durante questa pandemia.**

Che siano per i lavoratori essenziali, i nostri vicini, le nostre famiglie o
noi stessi - abbiamo bisogno di lettere d'amore, supporto e speranza. Queste
lettere sono per voi, da conservare, spedire (in modo sicuro), appendere
alla finestra o condividere sui social con l'hashtag #LetterstotheEarth.

Potete mandare una copia delle vostre lettere, in qualsiasi lingua, a
[letterstotheearth@gmail.com](mailto:letterstotheearth@gmail.com) fino al
**12 Aprile.** Un gruppo internazionale di lettori farà una selezione
durante una diretta il 22 Aprile, l'Earth Day.

- - -

### Scrittori Ribelli Cercasi

![Rebel Writers Wanted](/assets/uploads/newsletter-38-image17.jpg)

Siamo tutti bloccati in casa, ma ci sono ancora così tante storie da
raccontare per darci forza e incoraggiarci a mantenere viva la
Ribellione. Se volete contribuire a documentare la **storia della
Ribellione** o esplorare tematiche quali la giustizia climatica
internazionale, la cultura rigenerativa o la crisi climatica, abbiamo quello
che fa per voi: **stiamo espandendo il nostro network di scrittori
ribelli!**

Stiamo cercando **scrittori, editori e revisori** con una grande attenzione
ai dettagli. **Tutte le mansioni possono essere svolte online.**

Potete contattarci a:
[xr-newsletter@protonmail.com](mailto:xr-newsletter@protonmail.com). Vi
chiediamo gentilmente di specificare di cosa vorreste occuparvi e se avete
esperienze pregresse di questo tipo, anche se non sono strettamente
necessarie.

- - -

### XR Podcast

![XR Podcast](/assets/uploads/newsletter-38-image18.jpg)

*Non c'è Giustizia Internazionale senza Giustizia Climatica*

In questa [diretta](https://rebellion.earth/2020/04/06/global-climate-justice-extinction-rebellion-podcast/), Rosanna Wiseman e Cameron Joshi di Global Justice Now discutono di colonialismo, capitalismo e come rendere il nostro movimento più inclusivo.  

In aggiunta, **potrete avere uno scorcio su cosa significa fare parte di XR
a livello internazionale** con un insieme di registrazioni provenienti da
manifestazioni in tutto il mondo e inviate dai nostri ribelli.

Per altri podcast, seguiteci su
[Facebook](https://www.facebook.com/xrpodcasts).

- - -

### Introduzione a Reset TV

![Reset TV](/assets/uploads/newsletter-38-image19.jpg)

Due settimane fa, Culture Rigenerative del Regno Unito ha introdotto Da Soli
Insieme, una Ribellione Rigenerativa ai Tempi del Coronavirus. Oggi siamo
lieti di presentarvi la nostra piattaforma online Reset TV.

Il nostro programma comprende seminari online, corsi, workshops e spazi di
ascolto attraverso tutto il nostro movimento per aiutarci a **restare in
contatto e supportarci a vicenda**.

Il programma completo è disponibile
[qui](https://docs.google.com/document/d/1Q6DGUxHCTvjKRRmqCUDtCDGU-UY1Z_S5O51hSf9ystM/edit).
Se volete contribuire, compilate questo
[modulo](https://forms.gle/ZC7S7EF7FxD2TFuJ7).

- - -

## Consigli Pandemici #2: Né Cane né Lupo

**Feature \| UK/USA \| Dir. Steven Lewis Simpson**

![Neither Wolf Nor Dog](/assets/uploads/newsletter-38-image20.jpg)

*Kent Nerburn (Christopher Sweeney) riceve un'offerta che non può rifiutare.* 

Nel liberarsi dalle restrizioni del suo stile di vita moderno, si immerge nella realtà fisica e spirituale delle pianure del Dakota, delle comunità native che vi risiedono e del loro tragico passato. Questa storia continua ad essere rilevante, soprattutto alla luce delle persecuzioni che minacciano le comunità indigene di tutto il mondo.   

*Né Cane né Lupo* è un film indipendente a basso budget con un cast ridottissimo. È un film bellissimo e spesso comico, con al centro l'anziano Lakota Dan (Dave Aquila Calva, di 95 anni), il cui discorso finale, totalmente improvvisato, sulla scena del massacro di Wounded Knee è profondamente toccante.           

[Potete guardarlo qui.](https://vimeo.com/ondemand/nwnd)

- - -

## Contenuti di XR

* [TED women: Per affrontare il cambiamento climatico abbiamo bisogno sia
  della scienza che della saggezza delle comunità indigene - attivista
  ambientale Hindou Oumarou
  Ibrahim](https://www.ted.com/talks/hindou_oumarou_ibrahim_indigenous_knowledge_meets_science_to_solve_climate_change?fbclid=IwAR2e5waPLl_cQjERkCfDkv_3g9HsyR7MS32pbs9eWJvz_3en-GsgFw09v28)
* [Il responso al Coronavirus dimostra che possiamo contrastare il
  cambiamento climatico
  ](https://theconversation.com/coronavirus-response-proves-the-world-can-act-on-climate-change-133999)
* [Gli oceani possono essere ripristinati entro 30
  anni](https://www.theguardian.com/environment/2020/apr/01/oceans-can-be-restored-to-former-glory-within-30-years-say-scientists)
* [Incendi in
  Thailandia](https://www.bangkokpost.com/thailand/general/1888915/air-quality-in-north-still-critical)
* [Conversazioni per il futuro con Naomi Klein e Diarmid Campbell-Lendrum
  sul Covid-19 e il cambiamento
  climatico](https://www.youtube.com/watch?v=j-HmY6RHwcw&feature=youtu.be)

- - -

## Membri di XR

![Lesley Morrison, Doctors for
XR](/assets/uploads/newsletter-38-image21.jpg)

**Lesley Morrison, Medici di XR** 

“La nostra sicurezza dipende da quella dei membri più vulnerabili della
società. I poveri sono afflitti in modo spropositato dalla crisi climatica e
dalla pandemia, e dobbiamo risolvere in fretta **disuguaglianze sanitarie e
sociali**. Sfide globali richiedono cambiamenti sistematici.

Il clima e il coronavirus non conoscono distinzioni geografiche, il mondo è
più piccolo di quanto pensiamo e siamo tutti interconnessi. Questa è la base
della salute planetaria. **Prevenire è meglio che curare**.

Il ruolo e l'importanza fondamentale della comunità scientifica devono
essere, e sono stati, riconosciuti. Il cinismo e la sfiducia nei confronti
della scienza promossi da politici populisti stanno perdendo credibilità. La
gente sta imparando a fidarsi dell'opinione degli esperti."

*Stiamo ricevendo storie incredibili e vogliamo sentire le vostre. Per continuare a leggere – o contribuire – unitevi al nostro* *[gruppo Facebook](https://www.facebook.com/groups/468678977056685/)*.

- - -

## Grazie

Grazie per aver letto fin qui. Anche se in isolamento, ci sono così tante
fantastiche iniziative nel movimento che abbiamo a malapena il tempo di
scrivere questa conclusione. Continuate così! Per qualsiasi domanda,
scriveteci a
[xr-newsletter@protonmail.com](mailto:xr-newsletter@protonmail.com).

Siamo in una fase cruciale della storia umana, e la Ribellione ha bisogno di
fondi per diffondere il nostro messaggio. Anche il più piccolo
[contributo](https://chuffed.org/project/xrinternational) può fare la
differenza.


 [Sostieni la Ribellione](https://chuffed.org/project/xrinternational){.xr-button}



 [trova il tuo gruppo](/groups){.xr-button}


![XR Symbol with jellyfish](/assets/uploads/newsletter-38-image22.jpg)

Immagine di: Charlotte Götze, www.charlottegoetze.de

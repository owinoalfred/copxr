---
lang: pl
title: 'XR Unchained #15'
slug: xr-unchained-15
date: '2020-06-18 16:04'
published: true
categories:
  - blog
image: /assets/uploads/UnchainedImage1.jpg
seoImage: /assets/uploads/UnchainedImage1.jpg
---

15 MAJ | Christchurch, Nowa Zelandia

![Rebels protesting against a coal
mine](/assets/uploads/UnchainedImage1.jpg)

Dziesięcioro rebeliantek i rebeliantów z [Extinction Rebellion
Christchurch](https://www.facebook.com/XR.Chch/)
([Ōtautahi](https://www.facebook.com/XR.Chch/)) [wzięło udział w kolorowym
proteście](https://www.youtube.com/watch?v=RScq_9ekt5o&feature=youtu.be)
przeciwko planom przedsiębiorstwa Bathurst Resources Ltd na zwiększenie
produkcji węgla w swojej kopalni odkrywkowej w Coalgate. Obiekt miał zostać
zamknięty w 2022 roku, ale według nowych planów nastąpi to dopiero w 2035
roku. Większość wydobywanego węgla przeznaczana jest na ogrzewanie, a
następnie osuszanie mleka w proszku w mleczarni Fonterra. [Fonterra
Co-operative Group](https://en.wikipedia.org/wiki/Fonterra),
[](https://en.wikipedia.org/wiki/New_Zealand)
[międzynarodowa](https://en.wikipedia.org/wiki/Multinational_corporation)
[spółka](https://en.wikipedia.org/wiki/Co-operative)
[mleczarska](https://en.wikipedia.org/wiki/Dairy), która jest własnością
ponad 10,5 tysięcy nowozelandzkich farmerów, odpowiada za około 30%
światowego eksportu nabiału. To największe przedsiębiorstwo w Nowej
Zelandii.

7 CZE | Quito, Ekwador

![rebels in front of a pair of shoes](/assets/uploads/UnchainedImage2.jpg)

Aby upamiętnić tych, którzy zginęli podczas walki o ochronę przyrody i praw
człowieka w kraju, ekwadorscy rebelianci i rebeliantki przed Zgromadzeniem
Narodowym rozłożyli buty. Wszyscy, którzy wzięli udział w akcji, mieli na
twarzach maseczki i zachowywali dystans społeczny. Niektóre z osób, których
pamięci poświęcona była akcja to:

José Tendetza, członek ludu Shuar z miasta Tundayme, który został
zamordowany za bronienie swej ziemi.

Edgar Yucailla, chłopski przywódca z Guamote, który zginął w zeszłym roku
podczas ogólnokrajowego strajku.

Enrique Piaguaje, należący do ludu Siekopai doktor medycyny tradycyjnej,
który zmarł podczas pandemii COVID-19 z powodu zaniedbań ze strony państwa.

6 CZE | Rzym, Włochy

![Rebels protesting againg the climate
collapse](/assets/uploads/UnchainedImage3.jpg)

Rzymscy rebelianci i rebeliantki stali na gzymsie Ponte Sant'Angelo,
starożytnego mostu na rzece Tyber, aby pokazać, że ludzkość stoi na skraju
załamania klimatu.

Trzymali znaki z hasłami nawołującymi włoski rząd do zaprzestania zwłoki i
wywiązania się ze swojego moralnego obowiązku, jakim jest obrona przed tą
katastrofą obywateli i obywatelek Włoch. Obejrzyj [wspaniałe
nagranie](https://www.facebook.com/ExtinctionRebellionRoma/videos/2324621394501185/)
z tej odważnej akcji. Zdjęcie: Stella Levantesi

20 MAJ | Stan Imo, Nigeria

![Rebels holding extinction rebellion
signs](/assets/uploads/UnchainedImage4.jpg)

W ramach Światowego Dnia Pszczół Extinction Rebellion Nigeria zorganizowała
talk-show, akcję społeczną oraz wizytę do Ministerstwa Środowiska stanu Imo,
który znajduje się w południowo-wschodniej Nigerii.

22 MAJ | Zagrzeb, Chorwacja

![Rebels protesting](/assets/uploads/UnchainedImage5.jpg)

Rebelianci i rebeliantki zorganizowali performance przed Biblioteką Narodową
i Uniwersytecką w Zagrzebiu. Celem akcji był protest przeciwko finansowaniu
chorwackiej prezydencji w Radzie UE przez spółkę naftową INA. Chorwacki rząd
jest częściowym właścicielem koncernu i niedawno przedłużył jego pozwolenie
na wydobywanie ropy i gazu w morzu Adriatyckim i w jego okolicy.

19 MAJ | Europa

W dzień corocznego zgromadzenia akcjonariuszy koncernu naftowego Royal Dutch
Shell w Hadze rebelianci i rebeliantki oraz aktywiści i aktywistki
organizacji [Shell Must Fall](https://www.facebook.com/shellmustfall/)
(ang. Shell Musi Upaść) zablokowali stacje benzynowe Shell w całej Europie i
zorganizowali serie protestów i demonstracji.

![Rebels protesting against Shell](/assets/uploads/Unchained6.jpg)

Siedziba główna Shell, Haga, Holandia

![Rebels protesting against Shell](/assets/uploads/UnchainedImage7.jpg)

Niemcy

![Rebel protesting against Shell](/assets/uploads/Unchainedimage8.jpg)

Czechy. Napis na plakacie: „Shell już o tym wiedział w 1986 r.”

1 CZE | Horse Hill niedaleko portu lotniczego Londyn-Gatwick, Wielka
Brytania

![Rebels protesting against fracking](/assets/uploads/UnchainedImage9.jpg)

Od samego świtu odważni rebelianci i rebeliantki blokowali wjazd do pola
szczelinowania w Horse Hill, którym zarządza firma UK Oil & Gas Investments
(UKOG). Chcieli w ten sposób wyrazić swój sprzeciw wobec nieustającemu
wydobywaniu paliw kopalnych i uniemożliwić cysternom wjazd do obiektu i
wyjazd z niego.

5 CZE | Budapeszt, Węgry

![Rebels pouring oil on a globe](/assets/uploads/Unchainedimage10.jpg)

W [Światowy Dzień Środowiska](https://www.worldenvironmentday.global/)
rebelianci i rebeliantki z Węgier wylali ropę naftową na Ziemię, aby zwrócić
uwagę na potrzebę zmian systemowych. Jak mówili: „Przemysł paliw kopalnych
coraz bardziej zbliża nas do katastrofy klimatycznej i przyspiesza jej
tempo. Żądamy, by decydentki i decydenci polityczni jako priorytet
traktowali zieloną, sprawiedliwą transformację, a nie oferowali pakiety
ratunkowe firmom zanieczyszczającym naszą planetę!” Zdjęcie: Péter Lakatos

21 MAJ | Nowy Jork, USA

![Rebels protesting against Blackrock](/assets/uploads/UnchainedImage11.jpg)

Aktywiści i aktywistki, zachowując dystans społeczny, postawili przed
nowojorską siedzibą główną BlackRock balon na ogrzane powietrze. Chcieli w
ten sposób powiedzieć szefowi przedsiębiorstwa Larryemu Finkowi, że jego
firma przyczynia się do ocieplania naszego klimatu! W styczniu [Fink
oznajmił, że
BlackRock](https://www.theguardian.com/environment/2020/jan/15/blackrock-climate-change-environment-divestment-coal),
największa na świecie spółka inwestycyjna o kapitale równym 7 trylionów
dolarów, zmniejszy swoje inwestycje w wysokoemisyjne przedsiębiorstwa
energetyczne. Dla amerykańskich rebeliantów i rebeliantek to nic innego niż
pseudoekologiczny marketing.

![Rebels protesting against Blackrock](/assets/uploads/UnchainedImage12.jpg)

22 maja, San Francisco

29 MAJ | Oslo, Norwegia

![Rebels protesting in Norway](/assets/uploads/UnchainedImage13.jpg)

Rebelianci i rebeliantki udali się przed Ministerstwo Finansów, Ministerstwo
Rolnictwa i Żywności, Ministerstwo Klimatu i Środowiska oraz Storting
(norweski parlament), gdzie protestowali przeciwko „zielonemu” pakietowi
kryzysowemu norweskiego rządu. Na ekologiczne inicjatywy przeznaczono tylko
ponad 3,6 miliardów koron, podczas gdy przemysł naftowy otrzymał 100
miliardów, a linie lotnicze – 6 miliardów. Oto, co na ten temat miała do
powiedzenia grupa XR Norwegia: „Norweskie władze stale przekładają przemysł
i krótkowzroczne zyski nad klimat i środowisko. Kolorem ‘zielonej
transformacji’ jest tak naprawdę czerń. Norwegia nadal przyczynia się do
ocieplenia klimatu i robi niewiele, by pomóc ekosystemom, które dotyka
kryzys”.

29 MAJ | Hiszpania

![Rebels protesting in Spain](/assets/uploads/UnchainedImage14.jpg)

Hiszpańscy aktywiści i aktywistki umieścili buty przed ratuszem w Madrycie
(powyżej) i w dziesięciu innych miastach. Postulują o zaangażowanie
obywateli i obywatelek w opracowanie ekologicznej odbudowy kraju po
pandemii.

5 CZE | Ateny, Grecja

![Rebels protesting in Greece](/assets/uploads/UnchainedImage15.jpg)

Greccy rebelianci i rebeliantki stale nawołują do odejścia od tak zwanej
ustawy o modernizacji prawa ochrony środowiska, która tak naprawdę ma na
celu wycofanie takich przepisów oraz zezwolenie na wydobywanie ropy w
greckich wodach i na prace budowlane w obszarach objętych ochroną.

![Rebel holding an Act Now sign](/assets/uploads/UnchainedImage16.jpg)

„Przyjdźcie pod Parlament! Właśnie świta. Teraz potrzebujemy Was bardziej
niż kiedykolwiek, jeśli mamy działać dalej! Udało nam się zamknąć drogę na
całą noc! Nikt nie przejechał nią przez 12 godzin! Nie odejdziemy, póki
antyśrodowiskowe przepisy Kostisa Hatzidakisa nie zostaną zniesione”.

25 MAJ | Poznań, Polska

![Rebel Protesting in Poland](/assets/uploads/UnchainedImage17.jpg)

„COVID dziś. Klimat jutro. Działaj teraz”.

19 MAJ | okolice Brna, Czechy

![Crop Circle in the shape of the Extinction Rebellion
symbol](/assets/uploads/UnchianedImage18.jpg)

„Dzisiaj niedaleko Brna w rzepaku pojawił się krąg z naszym logo:
klepsydrą. Co próbują przekazać nam wyższe formy życia? 👽 Pewnie to, że w
Czechach pola rzepaku zajmują około 15% gruntów ornych, co znacznie
przekracza nasze potrzeby. W produkcji rzepaku wykorzystuje się szereg
śmiertelnych dla pszczół chemikaliów i środków chwastobójczych, które
trafiają do wody gruntowej”.

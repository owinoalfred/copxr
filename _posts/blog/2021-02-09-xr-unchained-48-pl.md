---
lang: pl
title: "XR UNCHAINED #48-PL"
slug: XR-unchained-48
date: 2021-02-10 01:48
published: true
categories:
  - blog
image: /assets/uploads/76b245b4-eed7-4916-aa47-0a3196d15e4c.jpg
seoDescription: Akcje ze świata, których nie udało nam się opisać w
  głównym newsletterze
---
Światowa rebelia trwa w najlepsze i co miesiąc nie starcza nam miejsca w
newsletterze na opisanie wszystkiego, co dzieje się na naszej zbuntowanej
planecie. **Unchained** to newsletter poświęcony pięknym akcjom, które nie
zmieściły się w naszym [głównym
newsletterze](https://rebellion.global/blog/2021/02/10/global-newsletter-48/).

Niektóre czytelniczki i czytelnicy dopatrzyli się za pewne, że w zeszłym
miesiącu opublikowaliśmy **Unchained #19**, a dziś – **Unchained #48.**

Bez obaw! Naprawdę NIE ominęło was 28 wydań newslettera. Powodem tej zmiany
jest proces uporządkowania systemu numeracji naszych publikacji. Żeby
uniknąć zamieszania, od dzisiaj wydania **Unchained** będą oznaczane tym
samym numerem co **Globalny newsletter**, w parze z którym je publikujemy.

![](/assets/uploads/7dfdfee0-3eba-4c25-ae13-9831377e4220.jpg)

Od dalekiego południa po mroźną północ, od górniczych protestów w
**Patagonii** (z lewej) po zaśnieżone ulice **Warszawy** (z prawej): młodzi
rebelianci i rebeliantki nie dają o sobie zapomnieć.

![](/assets/uploads/6c5ef512-0a4a-4d91-a5bc-0b68da3268a7.jpg)

**25 STYCZNIA - 8 LUTEGO Czechy:** Czescy buntownicy zorganizowali internetową kampanię przeciwko _fast fashion_. _To Na Sebe Nevemu!_, czyli NIE NOSZĘ TEGO!

![](/assets/uploads/022b3a81-3173-44c6-8887-5bc5a9229087.jpg)

**26 STY | Francja:** Orleańscy rebelianci zasłaniają nawołującą do konsumpcji reklamę „gobelinem” z maseczek ochronnych. Ich zdaniem COVID-19 to nie jedyny wirus, przed którym musimy się chronić – czyha na nas także wirus reklamowy.

![](/assets/uploads/4dd13d09-7813-4bda-a77d-b1675ff97280.jpg)

W miejscowości Poitiers przekaz był jeszcze wyraźniejszy: **Twórzmy miłość –
nie sklepy!**

![](/assets/uploads/1b6b417f-a403-4dc8-932e-87dc788fa1df.jpg)

**28 STY | Argentyna:** Członkinie i członkowie Extinction Rebellion Mendoza przyłączyli się do protestu przeciwko ekspansji wydobycia srebra w patagońskiej [prowincji Chubut](https://en.wikipedia.org/wiki/Chubut_Province). Pan American Silver stara się eksploatować złoża na terytorium zajmowanym przez ludy [Mapuche](https://en.wikipedia.org/wiki/Mapuche) i [Tehuelcze](https://en.wikipedia.org/wiki/Tehuelche_people). Społeczności twierdzą, że rząd prowincji nie przeprowadził z nimi konsultacji, czego wymaga argentyńska konstytucja, i potępiają akty arbitralnego aresztowania i przemocy instytucjonalnej popełnione przez rząd Chubut wobec osób protestujących przeciwko „mega kopalni”.

![](/assets/uploads/6b89e907-99d6-4780-83d4-db685eba1a0e.jpg)

![](/assets/uploads/21858e28-ee00-41ee-b8ba-2de85aa0b234.jpg)

**29 STY | Kanada:** Czworo odważnych rebeliantów z Vancouver [zostało aresztowanych](https://www.facebook.com/xrvanbc/videos/1289799731402867/?t=77) podczas protestu wobec [rozbudowy rurociągu Trans Mountain](https://en.wikipedia.org/wiki/Trans_Mountain_pipeline). Akcja miała miejsce na terytorium, które nadal należy do [Saliszów Nadmorskich](https://en.wikipedia.org/wiki/Coast_Salish). Plemiona zamieszkujące region udzieliły rebeliantom pozwolenia na organizację protestu. Jedna z aresztowanych osób powiedziała: „Musimy działać nawet podczas pandemii, ponieważ trzeba zatrzymać budowę tego rurociągu, zanim doszczętnie zniszczy on nasze środowisko i nasze relacje z Pierwszymi Narodami oraz zaprzepaści naszą ostatnią szansę na uniknięcie załamania klimatu”. Zdjęcia: XR Vancouver.

![](/assets/uploads/6e7ba6aa-c597-47f2-aee2-a4efc5d6fbd0.jpg)

**20 STY | Wielka Brytania:** Lissy Green i Elijah McKenzee zakończyli swój dziesięciodniowy strajk głodowy. Aktywistka i aktywista sprzeciwiają się planom konstrukcji nowej kopalni węgla w Kumbrii. Poinformowano ich, że utrata wagi i sił może doprowadzić do ich hospitalizacji, a brytyjska służba zdrowia ma pełne ręce roboty w związku z koronawirusem. Brytyjski rząd nie odniósł się do protestu.

![](/assets/uploads/b959f692-b805-4fef-9635-03a537cd324f.jpg)

**31 STY | Reunion:** Extinction Rebellion opanowała świat i dotarła już nawet na malutką wyspę na Oceanie Indyjskim – [Reunion](https://en.wikipedia.org/wiki/R%C3%A9union), którą zamieszkuje jedynie 860 tys. osób. Miejscowi rebelianci i rebeliantki oraz aktywiści z innych grup zebrali 1,5 tony plastiku i innych odpadów i rozrzucili je przed ratuszem w Saint Leu jako protest wobec źle zorganizowanego systemu wywozu śmieci. Reunion jest terytorium zależnym Francji.

![](/assets/uploads/191493c5-6adb-4422-9628-7e9279dc31ae.jpg)

**9 STY | Francja:** Rebelianci i rebeliantki z Normandii ozdobili mosty na autostradzie niedaleko Caen. Oto ich przesłanie: ZANIECZYSZCZENIE POWIETRZA = 48 TYS. ZGONÓW ROCZNIE. Kilkoro aktywistów aresztowano. Sąd uznał ich za winnych i przyznał każdemu karę 35 godzin prac społecznych, której rebelianci nie przyjęli – sama ich akcja przecież była pracą społeczną na rzecz ludzi, środowiska i planety.

![](/assets/uploads/9d93ae3e-87e2-4561-adc2-f3296ecdbf6c.jpg)

**25 STY | Polska:** Aktywistki i aktywiści XR wyszli na ulice Wrocławia, jasno dając do zrozumienia, że mają dość apatii: „Czas na bunt”.

![](/assets/uploads/76bda6e3-ac07-4699-83a5-b51cdf753844.jpg)

**17 STY | Hiszpania:** Ubrana na niebiesko morska brygada XR Murcja zbierała podpisy pod projektem ustawy nadającej prawa – uznanie za osobę prawną – Mar Menor (czyli Morza Mniejszego). To niezwykle ważna dla środowiska laguna oddzielona od Morza Śródziemnego 22 kilometrową mierzeją. [Laguna jest dziś mocno zanieczyszczona](https://www.theguardian.com/environment/2020/nov/18/can-spain-fix-its-worst-ecological-disaster-by-making-a-lagoon-a-legal-person) – trafiają do niej głównie spływy z pól uprawnych. Według aktywistów to nic innego jak ekoeksterminacja.

W ramach proponowanej ustawy laguna miałaby prawo „istnieć jako ekosystem”,
przyznano by jej ochronę, a konserwacją zajęłyby się trzy grupy: opiekuni
prawni, komisja nadzorująca, w skład której wchodziliby „obrońcy” laguny,
oraz komitet doradczy z naukowczyniami i naukowcami. Każdy obywatel lub
osoba prawna miałaby prawo złożyć pozew w imieniu Mar Menor.

![](/assets/uploads/76b245b4-eed7-4916-aa47-0a3196d15e4c.jpg)

**18 STY | Australia:** Rebelianci i grupa [Fossil Free South Australia](https://www.facebook.com/fossilfreesouthaus/?fref=mentions&__xts__%5B0%5D=68.ARD2JLClFpZiSRdHKNcWzQOofwUTBUvndNn_3EJh7j16syHlY5_CgVp-TdycVd5mo6EIoh1Ep2bvoQlsGSwdtnJSPz_JEKGuX3bEILxse220lU1oU5fLl0XC3EmvQVpPag37QLsJlfe9E-7qNY_KnFbHoqRAzxa8O0zWZWE_9jXuHd4A1o-7zErSdf5JOrlrZyR2E2idqutGQhzWy0FhW-BIcd2ufCi69LXJ2W53UoYFw--pzBCvZ0CiEoOQTe1LhMJobjlBxrobU3RxVCg9xRrRZcXp0O3Qi9TA3kwflAVYZmyTpLWMPY-21rLjIAoBG13-N-_It1PPBjuPDrBZTZGSipICL7F2v3Ae6fLxPv2klwhRmWoRzJb5Ej9BJarfADSoTwniGTzydVm5K1cTymS-P_M&__tn__=KH-R) zorganizowali rowerowe „wymieranie” w centrum Adelaide. Ich postulat? By wyścig rowerowy Tour Down Under zrezygnował ze sponsoringu od australijskiej firmy energetycznej Santos, która pracuje nad [kontrowersyjnym projektem związanym z wydobyciem gazu w Narrabri](https://www.theguardian.com/australia-news/2020/dec/03/hundreds-rally-in-australian-capital-cities-against-the-36bn-narrabri-gas-project) w stanie Nowa Południowa Walia. Jego koszt to 3,6 mld dolarów. Zdjęcie: George Manos

![Activists with Palestine Action and Extinction Rebellion North occupy an
Israeli arms factory in Oldham, UK (Photo: Palestine
Action)](/assets/uploads/9d91a0a8-f079-46c9-96ba-84301a5753fa.jpg "Palestine
Action and Extinction Rebellion activists shut down Israeli arms factory")

**1 LUT | Wielka Brytania:** Ośmioro aktywistów z Extinction Rebellion North oraz organizacji [Palestine Action](https://palestineaction.org/) zostało wczoraj aresztowanych. Powód? Zablokowanie izraelskiej fabryki broni w brytyjskim Oldham kosztowało przedsiębiorstwo 20 tys. funtów. Aktywiści z samego rana wtargnęli do fabryki i zajęli zakład na szesnaście godzin – sześć osób blokowało trzy wejścia, a kolejnych dwoje uczestników wspięło się na dach. Fabryka Ferranti Technologies należy do Elbit Systems, największej izraelskiej fabryki broni. Podczas akcji rebelianci nie szczędzili czerwonej farby i okien (które wybili). Zdjęcie: Palestine Action

---
lang: pl
title: "Globalny newsletter #44"
slug: newsletter-44
date: 2020-10-08 10:36
published: true
categories:
  - blog
image: /assets/uploads/cb341076-a5e6-4703-b912-0391b2afda51.jpg
seoImage: /assets/uploads/cb341076-a5e6-4703-b912-0391b2afda51.jpg
seoTitle: "XR Global Newsletter #44"
seoDescription: Świeże newsy prosto z ulic Austrii, Południowej Afryki i Demokratycznej Republiki Konga, gdzie rebeliantki i   
  rebeliantki właśnie się buntują! Oto kolejne wydanie naszego Globalnego newslettera z najświeższymi informacjami i 
  historiami.
---
![](/assets/uploads/cb341076-a5e6-4703-b912-0391b2afda51.jpg)

Prawdziwy atlas z XR Austria

Drodzy Rebelianci, Drogie Rebeliantki,

Fala rebelii nie ustępuje! Rebelianci i rebeliantki na całym świecie biją na
alarm i motywują coraz więcej osób do podjęcia działań na rzecz naszej
planety. Pomimo niezwykle trudnych okoliczności, osobistym wątpliwościom i
brutalności policji nadal udaje nam się stanąć do walki jako zjednoczony
(zdecentralizowany) ruch.

![](/assets/uploads/4881b5fe-9f50-4e0a-b5e6-dfc2322d0082.jpg)

Tulenie się do drzew jeszcze nigdy nie było tak na topie. Od XR Université
de Goma (DR Konga)

W tym numerze piszemy o [modowych akcjach w
Czechach](https://a2larm.cz/2020/09/rychla-moda-nici-planetu-fotoreport-z-protestu-extinction-rebellion-v-zare/),
[koncertach w
Austrii](https://www.facebook.com/ExtinctionRebellionAustria/videos/3332081003507637/),
[obozowiskach w
Szwajcarii](https://www.facebook.com/watch/?v=368603764174504) oraz
przynosimy wieści z pierwszej linii frontu w Finlandii, gdzie policja [używa
siły i gazu pieprzowego w stosunku do rebeliantów i
rebeliantek](https://www.facebook.com/elokapina/posts/2740232682859891?__tn__=K-R).
Znajdziecie też informacje o południowoafrykańskich akcjach w ramach
[Światowego Strajku Klimatycznego](https://globalclimatestrike.net/),
blokadach dróg w Izraelu, a także popołudniowych herbatkach w Wielkiej
Brytanii.

Dowiedz się więcej o Fashion Act Now, ekscytującej globalnej grupie, której
celem jest transformacja wyniszczającej środowisko branży mody. Stronę ze
zbiórką funduszy na cele grupy znajdziesz
[tutaj](https://www.crowdfunder.co.uk/fashion-act-now#start).

![](/assets/uploads/a1605b58-1374-413b-ba7f-154728362dc2.jpg)

Tajną bronią XR Szwajcaria są... klauni! Kapitalizm nie ma szans.

Tym razem przedstawiamy specjalną sekcję newslettera „Seans obowiązkowy”,
gdzie znajdziecie wybór filmów dokumentalnych, które wzbogacą Waszą wiedzę i
dadzą Wam motywację do dalszych działań. Jednym z nich jest [Once You
Know](https://chuffed.org/project/extinctionrebellion-onceyouknow?link_id=4&can_id=98ce4f77506fbdc41e07f5173ac785e9&source=email-once-you-know&email_referrer=email_932664&email_subject=once-you-know),
film XR o zrozumieniu, rozpaczy i bohaterskim działaniu.

Zachęcamy także do lektury [bloga XR
Global](https://rebellion.global/news/#blog), gdzie znajdziecie różne
ciekawe posty, np. artykuł na temat tego, [jak przestać finansować przemysł
paliw kopalnych poprzez przeniesienie konta do etycznego
banku](https://rebellion.global/blog/2020/09/21/ethical-banks/).

Na świecie dzieje się tak dużo, że nasz zespół ledwo nadąża z pisaniem o
jednej akcji, a zaraz dowiaduje się o kolejnej. Gratulacje – dzięki Wam mamy
naprawdę wiele pracy!

Jeśli chcesz pomóc nam w pisaniu newslettera lub masz pomysł, jak możemy
lepiej wspomagać rebeliantów i rebeliantki, napisz do nas na adres
[xr-newsletter@protonmail.com](mailto:xr-newsletter@protonmail.com). W
sekcji Nadchodzące wydarzenia dowiesz się więcej.

Jeśli chcielibyście pomóc, możecie zajrzeć na naszą
[stronę](https://rebellion.global) i [dowiedzieć się więcej o
XR.](https://rebellion.global/about-us/)

By połączyć siły z rebelianckimi osobami ze swojej okolicy, skontaktuj się
ze swoją [najbliższą grupą XR](https://rebellion.global/branches/). Jeżeli
blisko ciebie nie ma działającej grupy, [załóż
ją!](https://cloud.organise.earth/s/jGSWEoJ9PW65xLc)

Jeżeli masz ochotę poczytać wcześniejsze numery newslettera, znajdziesz je
[tutaj](https://rebellion.global/blog/).

Ta Rebelia potrzebuje Twojego wsparcia. Jeśli nie możesz zaoferować nam
swojego czasu, zastanów się, czy jesteś w stanie [wspomóc nas
finansowo](https://chuffed.org/project/xrinternational).

[Wesprzyj Rebelię](https://chuffed.org/project/xrinternational)

## Spis treści

* Ostatnie akcje
* XR Unchained
* Nadchodzące wydarzenia
* Ogłoszenia
* Seans obowiązkowy

# Ostatnie akcje

- - -

## We Wiedniu aż roi się od rebeliantów

26 WRZ - 4 PAŹ | Wiedeń, Austria

![](/assets/uploads/e4d81eab-a8ac-458d-b0ca-66b571a4268d.jpg)

Koncert XR Austrii: jeden solista przy akompaniamencie rebelii.

Austriacka Rebelia ruszyła z impetem dzięki [Rebel
Ride](https://www.facebook.com/ExtinctionRebellionAustria/videos/767623887395057/).
Policja usiłowała nie dopuścić do wydarzenia, wprowadzając zakaz korzystania
z autostrady. 80 rowerzystów i rowerzystek przedostało się przez nich niczym
woda – do parku Zygmunta Freuda, gdzie rozpoczynał się rajd, dotarli po
prostu inną drogą!

W ramach „Miodowej kampanii” rebelianci i rebeliantki niczym rój pszczół
zlecieli się na Michaelerplatz, główny plac w mieście, i połączyli się w
[sześciokątne
figury](https://www.facebook.com/ExtinctionRebellionAustria/videos/742482259664096/),
tworząc [sześciokątne
blokady](https://www.facebook.com/ExtinctionRebellionAustria/videos/2718882358364637/)
na głównych drogach Wiednia. Symbolizowały one nasz trzeci postulat, czyli
ustanowienie Paneli Obywatelskich. Genialny pomysł!

![](/assets/uploads/5e1d8be4-bca4-4b90-8e99-f5ba842997c4.jpg)

Protestujący rebelianci i rebeliantki z XR Austria

Nie zabrakło też akcji wspólnego
[„umierania”](https://www.facebook.com/ExtinctionRebellionAustria/videos/2708597756022884/?t=345)
z zachowaniem dystansu społecznego,
[disco-nieposłuszeństwa](https://www.facebook.com/ExtinctionRebellionAustria/videos/2617012478611029/),
[pięknej
muzyki](https://www.facebook.com/ExtinctionRebellionAustria/videos/3332081003507637/),
a także wykładu wygłoszonego przez Estebana, naukowca i działacza na rzecz
ochrony środowiska, który prześladowany jest w Ameryce Południowej.

Doszło nawet do tego, że policja
[potępiła](https://twitter.com/LPDWien/status/1311962614906474496?s=19)
nienawistne nawoływania do przemocy względem pokojowych rebeliantów i
rebeliantek!

Ostatnia akcja na Maria-Theresien-Platz stanowiła symboliczne przekazanie
pałeczki Niemcom, Włochom i Hiszpanii, gdzie odbędą się kolejne fale
Rebelii.

- - -

## Fast Fashion: Ukazujemy nagą prawdę

26 WRZ | Praga, Czechy

![](/assets/uploads/1e2498fd-003e-4a29-aeca-fb69412174ae.png)

Nowe szaty buntowniczki.

Czworo rebeliantek i rebeliantów pokazało, na co ich stać, protestując
przeciwko szybkiej modzie na luksusowej ulicy handlowej Příkopa. Zupełnie
nadzy uczestnicy protestu przykleili się do sklepowej gabloty. Mieli na
sobie tylko plakaty ze sloganami typu „Szybka moda zabija. Wolę chodzić
nago”.

Reszta protestujących zawiesiła przed sklepem baner z napisem: „Na martwej
planecie nie ma wzrostu gospodarczego”.

Policja oderwała rebeliantów od gabloty i zamknęła sklep, aby, jak
stwierdziła, „chronić przechodniów” przed pokojowym protestem.

![](/assets/uploads/4a68dd12-a243-4247-a795-dc51a1e7ecea.png)

Praskich klientów i klientki powitały odważne słowa.

Zdaniem [jednego z
uczestników](https://a2larm.cz/2020/09/rychla-moda-nici-planetu-fotoreport-z-protestu-extinction-rebellion-v-zare/):
„Fast fashion to branża, która plasuje się na drugim miejscu, jeśli chodzi o
zanieczyszczanie naszej planety. Odpowiada za 10% emisji gazów
cieplarnianych do atmosfery.

Kupując artykuły fast fashion, pokazujemy, że jakość ludzkiego życia jest
dla nas mniej ważna niż tanie ubrania. Ogromne firmy, które opierają swój
model biznesowy na szybkiej modzie, bogacą się na współczesnym
niewolnictwie, i to dosłownie. Uprzywilejowani Europejczycy i Europejki dają
na to przyzwolenie, ponieważ też na tym korzystają”.

- - -

## Bez wody nie ma życia!

25 WRZ | Port Elizabeth, Pretoria, Kapsztad, Johannesburg, Południowa Afryka

![](https://lh6.googleusercontent.com/bopK3MUMMjGmwTKQy5GE6lRGbtNI7Uy4xmk4zfnsscSjLwt25T6OOrof7YxfS6uKX0avJc40tRQaCXB8vKpAeWOTLAIWKlIxQfbC-Zt6UiWsFgwgGBx4LpM6oJqVR17bgQK0Z4rw)
Rebeliantki i rebelianci podczas marszu z udziałem innych grup
aktywistycznych w Pretorii. Zdjęcie: Shiraaz Mohamed.

Rebelianci i rebeliantki w ramach koalicji z innymi grupami aktywistycznymi
wyszli na ulice miast RPA podczas 6. [Światowego Strajku
Klimatycznego](https://globalclimatestrike.net/). To protest klimatyczny
obchodzony na całym świecie, do którego nawoływała grupa Piątki dla
Przyszłości.

Rebeliantki i rebelianci z Nelson Mandela Bay zorganizowali marsz koalicji
grup aktywistycznych, który dotarł pod ratusz w Port Elizabeth, gdzie
protestowano przeciwko nieustającemu kryzysowi wodnemu w mieście.

Region boryka się z długimi suszami, a sytuację pogarsza zaniedbana
infrastruktura i brak działań w sprawie kryzysu klimatycznego ze strony
polityków i polityczek. Wielu mieszkańców i mieszkanek nie ma dostępu do
najbardziej podstawowych warunków sanitarnych.

Aktywistki i aktywiści [nawoływali
burmistrza](https://www.facebook.com/photo.php?fbid=10160254511961982&set=gm.636779873936319&type=3&eid=ARBOpE-Tf7DE3bVe0hYDfhDlYcgA0XzYpzNnHqBbOChlQZAu_CcNK9NUyPS1KpRqVZQdHZhVBGqYaf8A&__tn__=EHH-R)
do odrzucenia planów budowy kosztownego i nieprzyjaznego środowisku zakładu
odsalania wody. Ich zdaniem kryzys wodny można rozwiązać za pomocą
wprowadzenia programu zatrudnienia na rzecz klimatu oraz inwestując w
ekologiczną infrastrukturę.

![](/assets/uploads/bdf21573-cbf7-4c5c-988a-3b926bb1d26b.png)

Rebelianci i rebeliantki z Nelson Mandela Bay zbierają się, by ruszyć razem
w marsz

Koalicja udała się pod siedzibę Departamentu Surowców Mineralnych w
Pretorii, któremu przekazała memorandum. Domaga się w nim [ekologicznej
restrukturyzacji narodowego przedsiębiorstwa elektrycznego
Eskom](https://350africa.org/greenneweskom/) oraz do zaprzestania promowania
paliw kopalnych przez rząd.

Aktywistki i aktywiści stawili również czoło ulewnemu deszczowi w
Kapsztadzie, gdzie protestowali przed siedzibą Parlamentu. Domagali się
natychmiastowego przejścia na energię odnawialną i zakończenia korzystania z
węgla.

W tym tygodniu rebelianci i rebeliantki z Johannesburga [będą protestować
przeciwko Standard Bank](https://www.facebook.com/events/649874612336227/),
który finansuje Rurociąg Wschodnioafrykański (East African Crude Oil
Pipeline). Ma on połączyć ugandyjskie złoża ropy z tanzańskimi
portami. Liczący prawie 1,5 tysiąca kilometrów podgrzewany rurociąg [będzie
miał taki sam ślad węglowy, co cała
Dania](https://e360.yale.edu/features/a-major-oil-pipeline-project-strikes-deep-at-the-heart-of-africa).
Wyniszczy także lokalną faunę i florę, jak i małe przedsiębiorstwa rolne.

- - -

## Helsińska policja przeciwko Rebelii

3 PAŹ | Helsinki, Finlandia

![](/assets/uploads/58ef65e0-8d76-4d16-84c1-ba3c02ba497f.jpg)

Podczas akcji „Emergency Brake” policja w Helsinkach potraktowała
rebeliantów i rebeliantki gazem pieprzowym, a następnie nie pozwoliła im
przemyć oczu. W ramach protestu zablokowano ulice w centrum miasta.

Zatrzymano także 49 pokojowych demonstrantów, wśród których znajdowali się
emeryci i emerytki, dzieci, nauczyciele i nauczycielki, a także pielęgniarki
i pielęgniarze.

Protest był częścią jesiennego tygodnia Rebelii zorganizowanego przez XR
Finlandię i polegał na zablokowaniu Unioninkatu, jednej z głównych ulic w
centrum Helsinek. Około 200 rebeliantek i rebeliantów przystroiło okolicę we
flagi i banery, na ulicy pojawiła się żółta łódka z napisem „Mówcie prawdę”,
a wszystkiemu towarzyszyły tańce i muzyka na żywo.

![](/assets/uploads/25d940c4-15b5-4041-a80d-ff20d58a5d85.jpg)

Kiedy nakaz opuszczenia miejsca został zignorowany, policji puściły nerwy:
rozebrali blokadę i wnieśli uczestników i uczestniczki protestu do
policyjnych furgonetek. Kiedy rebelianci i rebeliantki przenieśli się na
znajdujące się obok skrzyżowanie i usiedli na ziemi, blokując ruch, policja
użyła gazu pieprzowego.

Dziesięcioro rebeliantów doświadczyło nieco poważniejszych obrażeń, a wielu
więcej było zmuszonych zdjąć maseczki, żeby móc oddychać – ich próby
zachowania środków bezpieczeństwa w związku z COVID-19 spełzły na
niczym. Policja nie pozwoliła nawet niektórym rebeliantom i rebeliantkom
przemyć oczu.

W końcu wszystkich zatrzymanych wypuszczono z aresztu, a XR Finlandia
[skrytykowała brutalną odpowiedź
policji](https://www.facebook.com/elokapina/posts/2740232682859891?__tn__=K-R).
Finlandzki tydzień jesiennej Rebelii będzie trwał zgodnie z planem do środy.

![](/assets/uploads/0c6dcd73-f01f-4c96-9495-570a7911c3e8.jpg)

Niektórym rebeliantom nie pozwolono nawet przemyć oczu.

- - -

## Namiotowa Rebelia

21-25 WRZ | Berno, Szwajcaria

![](/assets/uploads/3517eb55-9d84-479e-8eb3-0ee46368b074.jpg)

Zielona transformacja to jedyna droga, którą powinni obrać zarówno
rebelianci, jak i rząd. Zdjęcie: Climatestrike Switzerland

XR Szwajcaria dołączyła do wrześniowej fali Rebelii ze swoją pierwszą
zmasowaną akcją – Rise Up For Change.

Około 400 protestujących z XR, Climate Strike Switzerland, Greenpeace i
innych organizacji zebrało się w poniedziałek o 4:30 na placu Bundesplatz w
Berno, gdzie rozbili obóz. Uczestnicy protestu zajęli plac na prawie 48
godzin. Po tym czasie policja wymusiła na nich zimną, deszczową ewakuację,
która trwała przez kolejne sześć godzin.

Rebelianci i rebeliantki zwołali w obozie swoje własne Panele Obywatelskie,
zorganizowali konferencje, debaty i wykłady, a występy chóru i wieczorne
koncerty dodawały uczestnikom protestu siły. Grupa Doctors4XR zorganizowała
natomiast akcję pod samym Pałacem Federalnym.

![](/assets/uploads/59b89666-4ae5-4e16-99a5-aae90dd89867.jpg)

Morze buntowników powstaje przeciwko podnoszącemu się poziomowi
wód. Zdjęcie: Climatestrike Switzerland

Tydzień rebelii zakończył marsz z udziałem 3 tysięcy osób, w którym udział
wzięli członkowie różnych grup klimatycznych. Ramię w ramię – zachowując
odpowiedni dystans – wysłali liderom i liderkom jasny komunikat.

Jesteście rządni kolejnych wiadomości ze Szwajcarii? Przeczytajcie ten
niezwykły [newsletter XR
Szwajcarii](https://www.xrebellion.ch/blogposts/2020/09/09/newsletter-september-2020/).

- - -

# XR Unchained

![](/assets/uploads/700c42e3-810d-4273-ac75-5880326f0607.jpg)

Morska herbatka u Szalonego Kapelusznika. 30 września. Przy stole zostali
już tylko szaleńcy! North Devon, Wielka Brytania

- - -

![](/assets/uploads/fb48fae5-0d03-4094-9a50-ef5a3950a683.jpg)

XR Izrael podczas protestu, w ramach którego [całkowicie zamknięto Tel
Awiw](https://www.facebook.com/michael.raphael.940/videos/10164666888125160/).
22 września. Dzień bez samochodu.

- - -

![](/assets/uploads/6e46dd55-db16-4a4d-8f68-28d6dbbe9337.jpg)

[Akcje na holenderskim Wall
Street](https://nltimes.nl/2020/09/18/amsterdam-limits-extinction-rebellion-climate-protests),
południowy Amsterdam. 18 września. Lobbyści blokują politykę klimatyczną? No
to my blokujemy ich!

- - -

# Nadchodzące wydarzenia

## Czas na Globalną Rebelię

![](/assets/uploads/94ca7e15-da6c-4ec6-933f-cc4f7b4d00ed.jpg)

Nadchodzi [ogólnoświatowa
rebelia](https://rebellion.global/press/2020/09/01/global-rebellion/)!
Rebeliantki i rebelianci z Włoch, Francji,
[Hiszpanii](https://twitter.com/xrmadrid_/status/1311016262676381697) i
Perth (i inni, o których możemy nie wiedzieć) ruszą na ulicę z sercem pełnym
kolorowej odwagi.

Planujesz uczestniczyć w jednym z wydarzeń globalnej rebelii? Wystosujesz
postulaty, potańczysz, a może po prostu będziesz cieszyć się dramatycznymi
wydarzeniami? Powiedz nam o tym!

W przyszłych numerach newslettera bardzo chcielibyśmy obok relacji z rebelii
opublikować doświadczenia naszych czytelników i czytelniczek. Nie ważne, czy
chcesz opisać swoje ulubione momenty rebelii albo niezapomniane widoki –
czekamy na Twoje historie. To właśnie dzięki nim rebelia nabiera życia!

Możesz wybrać dowolną formę: jedno krótkie zdanie, 150 słów, dłuższe
sprawozdanie... Jedna uwaga: dłuższe teksty mogą nie zmieścić się w treści
mailowej. Czekamy także na Wasze zdjęcia. Można przesyłać je na nasz adres
[xr-newsletter@protonmail.com](mailto:xr-newsletter@protonmail.com)

- - -

# Ogłoszenia

- - -

## XR Africa News

![](/assets/uploads/6215de60-8fee-4dae-aa3b-028aeeb4db14.jpg)

Historia XR z afrykańskiej perspektywy. Zespół XR Africa News robi [świetną
robotę](https://shoutout.wix.com/so/52NE0TpjJ?link_id=0&can_id=98ce4f77506fbdc41e07f5173ac785e9&source=email-newsletter-no2&email_referrer=email_882591&email_subject=xr-africa-media-newsletter-issue-no2#/main).
Możesz obejrzeć ich ostatnią transmisję
[tutaj](https://www.youtube.com/watch?v=7Me1EC1Fa4U&feature=youtu.be).

- - -

## Fashion Act Now

Chociaż rośnie pobyt na „odzież zrównoważoną”, branża mody nadal przyczynia
się do ogromnego odsetka emisji i odpadków. Przewiduje się, że konsumpcja
mody na całym świecie w ciągu następnej dekady wzrośnie o 63% – próby
stworzenia bardziej zrównoważonej branży mogą spełznąć na niczym.

![](/assets/uploads/8abe9330-0580-4cd0-959c-7b1e2a185a5d.jpg)

Zdjęcie: Immo Klink. Protest XR Fashion Action podczas pokazu Victorii
Beckham. Londyński Tydzień Mody

Aby zapewnić, że branża już teraz będzie zapobiegać załamaniu klimatu i
środowiska, Fashion Act Now zjednoczy światową koalicję aktywistów i
aktywistek, ekspertów i ekspertek z branży, ekonomistów i ekonomistek,
naukowców i naukowczyń oraz pracowników i pracownic firm odzieżowych. Ich
celem będzie zapewnienie, że ponad zyski stawiany jest dobrostan.

Chcemy odpowiedzieć na niezwykle ważne pytanie: jak w szybki sposób
zmniejszyć apetyt branży mody na surowce tak, by globalne ocieplenie nie
przekroczyło 1,5°C, różnorodność biologiczna była chroniona, a pomoc
otrzymali ci, którzy najbardziej jej potrzebują?

Potrzebujemy Twojej pomocy, aby sfinansować te niezwykle potrzebne
działania. Odwiedź naszą [platformę
crowdfundingową](https://www.crowdfunder.co.uk/fashion-act-now#start) i
dowiedz się więcej.

- - -

## Formularz zgłoszeniowy dla nowych treści na stronę Global

![](/assets/uploads/10e6ba7d-5b5c-4ab5-aa6d-b5a4db856ffb.png)

Chcesz podzielić się czymś ważnym za pomocą mediów społecznościowych XR
Global?

Przejdź do naszego nowego [formularza zgłoszeniowego dla nowych
treści](https://docs.google.com/forms/d/e/1FAIpQLSf41684pqTZny_WLx5rTNrXuf1HRN8aRVGAh1OfO-4r59cMug/viewform).

- - -

## Chcemy poznać Twoje zdanie

![](/assets/uploads/c39b55dc-c02d-405f-945d-7f65b08b40cb.jpg)

Drogie czytelniczki i rebeliantki, drodzy czytelnicy i rebelianci: w naszym
newsletterze niedługo zajdą zmiany. W związku z tym chcemy dowiedzieć się,
co myślicie. Podobają Wam się nasze wydania newslettera? Co konkretnie
najbardziej? Czy jest coś, co chcielibyście zmienić?

Podzielcie się z nami miłością (z domieszką konstruktywnej krytyki!), pisząc
na adres
[xr-newsletter@protonmail.com](mailto:xr-newsletter@protonmail.com). W
temacie wiadomości wpiszcie słowo „OPINIA” lub „FEEDBACK”.

- - -

# Seans obowiązkowy

* [Once You
  Know](https://chuffed.org/project/extinctionrebellion-onceyouknow?link_id=4&can_id=98ce4f77506fbdc41e07f5173ac785e9&source=email-once-you-know&email_referrer=email_932664&email_subject=once-you-know)
* [Kiss the Ground](https://kissthegroundmovie.com): Woody Harrelson
* [Our Planet: Too Big to
  Fail.](https://www.ourplanet.com/en/video/our-planet-too-big-to-fail) WWF
* [Extinction: The Facts.](https://www.bbc.co.uk/programmes/m000mn4n) David
  Attenborough
* [The Hill](https://youtu.be/lZige9bfXmU): Michael Moore odpowiada na
  [artykuł, w którym pojawia się stwierdzenie, że eko-miliarderzy
  zorganizowali
  atak](https://thegrayzone.com/2020/09/07/green-billionaires-planet-of-the-humans/)
  na film dokumentalny „[Planet of the
  Humans](https://youtu.be/Zk11vI-7czE)”.

- - -

## Dziękujemy

Dziękujemy za lekturę. W razie jakichkolwiek pytań prosimy o kontakt pod
adresem [xr-newsletter@protonmail.com](mailto:xr-newsletter@protonmail.com).

Znajdujemy się w kluczowej fazie ludzkiej historii. Abyśmy dalej mogli
szerzyć naszą misję, ruch XR potrzebuje środków finansowych. Docenimy każdą
kwotę, jaką możesz [ofiarować](https://chuffed.org/project/xrinternational).

[Wesprzyj Rebelię](https://chuffed.org/project/xrinternational)

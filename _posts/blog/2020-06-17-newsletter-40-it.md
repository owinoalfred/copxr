---
lang: it
title: 'Newsletter Internazionale #40: Il mondo è ancora malato'
slug: newsletter-40
date: '2020-06-18 16:12'
published: true
categories:
  - blog
image: /assets/uploads/NewsletterImage1.jpg
seoImage: /assets/uploads/NewsletterImage1.jpg
---
![Ribelli versano petrolio su un
mappamondo](/assets/uploads/NewsletterImage1.jpg)

Foto: Péter Lakatos, XR Ungheria

Cari ribelli,

nonostante il periodo di quarantena stia finendo in molti paesi, il mondo è
ancora malato. È il momento di ribellarsi, ora più che mai.

Nelle ultime settimane abbiamo assistito ad una lunga serie di atrocità,
prova evidente delle disuguaglianze sociali del nostro tempo. [Questa
dichiarazione](https://xrisnetwork.wixsite.com/xrisn/post/there-comes-a-time-when-silence-is-betrayal)
di XRISN sottolinea come XR debba agire come una [‘copertura di un
ombrello’](https://www.youtube.com/watch?v=iLDansB4c3Y), con al centro
diversitá e libertà. In quanto ribelli (ed esseri umani) abbiamo il dovere
di impegnarci a creare un futuro più sicuro, giusto e sostenibile.

Tra tutte le tristi notizie di questi giorni ci sono però anche degli
avvenimenti positivi. Avete visto [L'Enorme
Cambiamento](https://www.youtube.com/watch?v=wf6VXXNjML0&feature=youtu.be),
con la fantastica Whoopi Goldberg? E [Il Condor &
L'Aquila](https://thecondorandtheeagle.com/extinction-rebellion-global-support-presents-frontline-indigenous-resistance-across-borders-european-screening/);
un nuovo documentario che porta in prima linea le voci delle comunità
indigene? Per finire, abbiamo informazioni sui prossimi eventi in Europa e
su alcune azioni tuttora in corso in India.

![Smettete di dire che siamo tutti nella stessa barca, siamo nella stessa
tempesta, ma non nella stessa barca](/assets/uploads/NewsletterImage2.jpg)

Oggi ci concentreremo sulle attività organizzate dai ribelli del Kenya, dove
XR Africa sta lottando per fermare la distruzione di una preziosa area
naturale, il Parco Nazionale di Nairobi, minacciato dalla costruzione di un
resort di lusso in diretta violazione della Strategia Nazionale 2030 per la
protezione della fauna selvatica locale. Potete continuare a leggere qui
sotto, e non dimenticate che XR Africa ha appena creato la propria
newsletter. [Potete trovarla
qui](https://docs.google.com/document/d/1-NFI6gIvhI9Xwtg7RKjRmhZ50LdmzvmMS7cuNKbERkg/edit)
e
[iscrivetevi](https://docs.google.com/forms/d/e/1FAIpQLSfs2JGbXpUuOz1VD3rNj4F1_gi14iiz09vLAOxFfYn9dO0W5w/viewform)!

Ci sposteremo poi in Indonesia, dove un gruppo di coraggiosi ribelli ha
organizzato con grande successo una Ribellione digitale per esporre le
tattiche disoneste con cui il Parlamento sta cercando di approvare in
segreto un [Decreto per l'estrazione di carbone e altri
minerali](https://www.thejakartapost.com/news/2020/05/12/house-approves-revised-mining-law-amid-outcry.html).
Vi racconteremo poi della Francia, dove più di 50 ribelli sono stati
arrestati in un giorno di proteste non violente e rispettose delle norme di
distanziamento sociale incentrate sui bisogni del nostro pianeta.

Non dimenticate di leggere [XR
Libera](https://rebellion.global/blog/2020/06/18/xr-unchained-15) per una
maggior selezione di notizie e attività provenienti da tutto il mondo.

La nostra sezione avvisi è stracolma di consigli per imparare e partecipare
direttamente, che sia aiutando a migliorare [il design del nostro nuovo sito
web](https://rebellion.global) o mandando le vostre storie ai gruppi
[Scrittori Ribelli](https://writersrebel.com) o [Centro
Creativo](https://xrcreative.org).

In conclusione, mentre ci avventuriamo cautamente fuori dal lockdown verso
una nuova fase di incertezza, l'unica cosa di cui possiamo essere sicuri è
che non smetteremo mai di ribellarci per la Terra, per tutte le forme di
vita sul pianeta e per la giustizia.

Per supportare il nostro lavoro, potete consultare il nostro
[sito](https://rebellion.global) e [trovare ulteriori informazioni su
XR.](https://rebellion.global/about-us/)

Per comunicare con altri ribelli nella vostra area, contattate il [gruppo XR
più vicino a voi](https://rebellion.global/branches/). Se non c'è nessun
gruppo nella vostra zona, potete [fondarne uno
voi!](https://cloud.organise.earth/s/jGSWEoJ9PW65xLc)

Precedenti edizioni della newsletter sono disponibili
[qui](https://rebellion.global/blog/).

La Ribellione ha bisogno del vostro aiuto. Se non potete partecipare
personalmente, potete supportarci tramite una
[donazione](https://chuffed.org/project/xrinternational).

[Sostieni la
Ribellione](https://chuffed.org/project/xrinternational){.xr-button}

# Contenuti

* Azioni Principali
* XR Libera
* Prossimi Eventi
* Annunci
* Letture Imperdibili

# Azioni Principali

- - -

## Salviamo il Parco Nazionale di Nairobi

08 GIUGNO | Nairobi, Kenya

Il Parco Nazionale di Nairobi è in pericolo. Questo parco è un vero e
proprio santuario per la fauna locale nel bel mezzo del traffico cittadino,
esempio unico al mondo di un parco naturale costruito al centro di una
capitale. Ospita l'unica riserva protetta per i rinoceronti del Kenya, oltre
a leoni, bufali e più di 400 specie di uccelli.

Il parco rappresenta anche un'importantissima sacca di ossigeno che aiuta a
purificare l'aria inquinata della città.

![Leoni nel Parco Nazionale di Nairobi circondati dalla
città](/assets/uploads/NEWSLETTERIMAGE3.jpg)

Foto: African Sustainability Network

Un tempo il parco, parte di un importantissimo percorso migratorio verso le
pianure circostanti, permetteva la migrazione di massa di zebre, giraffe e
gnu. Ma a seguito dello sviluppo di oleodotti, ferrovie, strade e
l'eccessiva costruzione di recinti, il numero e la varietà delle specie che
popolano il parco si sono drasticamente ridotti.

Oggi il parco è minacciato da altri progetti edilizi, come la costruzione di
un resort di lusso in un'area destinata alla riproduzione dei rinoceronti e
la proposta di chiudere completamente i confini del parco. Questi progetti
violano la Strategia Nazionale 2030 per la protezione della fauna locale
recentemente adottata dal governo, il cui obiettivo principale è incentivare
la sopravvivenza di habitat naturali per ridurre la perdita di biodiversità.

![Ribelli chiedono di abbandonare i piani di sviluppo del Parco Nazionale di
Nairobi](/assets/uploads/NEWSLETTERIMAGE4.jpg)

Uno dei membri fondatori di [African Sustainability
Network](https://africansustainabilitynetwork.org/programs/) nonchè
difensore del parco ci ha spiegato: “Se questi progetti riceveranno il via
libera sarà una catastrofe, e il parco si trasformerà in uno
zoo... Assisteremo a una perdita dei nostri territori ancestrali e della
biodiversità attraverso endogamia, riduzione territoriale, abbattimento
selettivo e invasione dell' habitat del parco”

Questi progetti devono essere fermati. Guardate [questo
video](https://twitter.com/XRebellionUK/status/1271321482291851266),
[firmate questa
petizione](https://www.change.org/p/cabinet-secretary-of-tourism-and-wildlife-najib-balala-save-nairobi-national-park),
supportate questo [crowdfunding
legale](https://www.gofundme.com/f/save-nairobi-national-park?utm_source=customer&utm_medium=copy_link&utm_campaign=p_cf+share-flow-1)
e [seguite XR Giovani Kenya](https://www.instagram.com/xr_youth__kenya/)

Potete trovare qui [la prima newsletter di XR
Africa](https://docs.google.com/document/d/1-NFI6gIvhI9Xwtg7RKjRmhZ50LdmzvmMS7cuNKbERkg/edit)
e qui il link [per iscrivervi
](https://docs.google.com/forms/d/e/1FAIpQLSfs2JGbXpUuOz1VD3rNj4F1_gi14iiz09vLAOxFfYn9dO0W5w/viewform)
!

- - -

## Ondata Digitale: I ragazzi Indonesiani insorgono!

10 - 21 MAGGIO | Jakarta, Indonesia

XR Indonesia ha organizzato un' "ondata" di azioni online della durata di
dieci giorni per aumentare la consapevolezza generale sull'emergenza
climatica e riuscendo così a reclutare centinaia di nuovi ribelli.

Nell'arco dei dieci giorni il gruppo ha proposto sulla propria pagina
Instagram dieci diverse ‘missioni’ - sfide legate al tema del clima come
partecipare a seminari via zoom, completare questionari e realizzare
creazioni artistiche di protesta. Potete trovare le azioni principali
[qui](https://www.instagram.com/tv/CAiEr2MArLk/?igshid=1w2rxibj6q5n2).

Le sfide hanno attirato milioni di Indonesiani, con centinaia di
condivisioni al giorno. Molti dei nuovi ribelli sono in età scolare e stanno
attualmente creando un gruppo giovani locale, oltre a filmare la propria
versione del discorso “Verso l'Estinzione”.

![](/assets/uploads/NEWSLETTERIMAGE5.jpg)

L'evento online è stato organizzato a seguito della decisione del governo di
indire una sessione parlamentare straordinaria, in aperta violazione delle
misure di lockdown, per approvare in segreto un [Decreto di Estrazione di
Carbone e altri
Minerali](https://www.thejakartapost.com/news/2020/05/12/house-approves-revised-mining-law-amid-outcry.html).

La nuova legge viola numerosi decreti di protezione ambientale e incoraggia
pratiche di estrattivismo incontrollato. Lo scorso anno, alcune attività
minerarie del paese sono state collegate a sette disastri naturali che hanno
causato decine di morti e milioni di sfollati.

Quest'anno il paese è stato devastato da inondazioni e incendi
boschivi. Nonostante questo, i media continuano ad ignorare la crisi
climatica e molti indonesiani non sono a conoscenza del problema.

- - -

## 58 Ribelli arrestati per aver difeso le necessità della Terra

30 MAGGIO | Parigi, Francia

![Ribelli a Parigi bloccano gli
Champs-Elysees](/assets/uploads/NEWSLETTERIMAGE6.jpg)

Il 30 maggio 58 ribelli sono stati arrestati, trasportati ad una stazione di
polizia e multati per aver bloccato la via più rappresentativa di Parigi,
quella degli Champs-Elysees. Molti altri sono stati violentemente [rimossi
dalla polizia](https://twitter.com/LPLdirect/status/1266688393079119872).

La protesta, che ha visto 150 partecipanti, faceva parte dell'azione
organizzata nel rispetto delle norme di distanziamento sociale dal nome di
"Nos Besoins" (Ciò di cui abbiamo bisogno), in riferimento alle necessità
reali del pianeta dopo la pandemia, come oceani puliti e società ecologiche,
non un ritorno alla vecchia "anormalità" economica.

- - -

## Una Favola di Due Centrali a Carbone

31 MAGGIO & 4 GIUGNO | Germania & Repubblica Ceca

Mentre i ribelli cechi festeggiavano la chiusura di una delle centrali a
carbone più inquinanti d'Europa, ribelli nel resto del continente
protestavano l'apertura di una nuova centrale in Germania.

![Ribelli con una bandiera di XR di fronte alla
centrale](/assets/uploads/NEWSLETTERIMAGE7.jpg)

Il 4 giugno la centrale di proprietà del governo Prunerov 1, situata vicino
alla città di Kadan, a nord-est di Praga, è stata finalmente chiusa. Secondo
uno studio del 2007 a cura del World Wildlife Fund, Prunéřov rappresentava
la dodicesima peggior centrale in Europa in materia di efficenza energetica
ed emissioni di CO2.[](https://en.wikipedia.org/wiki/Carbon_dioxide)

Quattro giorni prima era stata aperta nelle vicinanze di Dortmund la
controversa centrale
[Datteln4](https://twitter.com/hashtag/StopDatteIn4?src=hashtag_click) che
secondo il suo gestore Uniper dovrebbe essere la centrale a carbone più
moderna ed efficiente al mondo.

Ma come evidenziato dai
[manifestanti](https://www.youtube.com/watch?v=2Cs1DKyshAw&feature=youtu.be),
la centrale brucia sempre carbone, contribuendo ad aumentare le emissioni
globali di CO2. Greta Thunberg ha chiamato il 31 maggio “un giorno di cui
l'Europa dovrebbe vergognarsi”.

![Ribelli con le mani sporche di sangue
finto](/assets/uploads/NEWSLETTER""IMAGE 8.jpg)

- - -

# XR Libera

Ancora una volta non siamo riusciti a condensare tutti gli avvenimenti di
questi mesi in una sola newsletter. Per tenervi informati su tutte le azioni
in corso nel mondo potete leggere [XR
Libera](https://rebellion.global/blog/2020/06/18/xr-unchained-15) e fare il
pieno di bellezza, coraggio e ispirazione.

![](/assets/uploads/NEWSLETTERIMAGE9.jpg)

Ispirati dalla recente protesta a Trafalgar Square nel Regno Unito, il 7
giugno alcuni ribelli ecuadoregni hanno allineato file di scarpe davanti
all'Assemblea Nazionale, sede del governo nella capitale, Quito. Ogni paia
di scarpe rappresentava una vita persa nella lotta per difendere l'ambiente
e i diritti umani in Ecuador.

![un ribelle mostra un cartello con la scritta "La Shell sa tutto dal
1986"](/assets/uploads/NEWSLETTERIMAGE10.jpg)

Repubblica Ceca. La scritta sul cartello recita: "La Shell sa tutto dal
1986"

Per la versione completa di XR Libera cliccate
[qui](https://rebellion.global/blog/2020/06/18/xr-unchained-15)

- - -

# Prossimi Eventi

## Salvate il Pianeta

29 GIUGNO - 3 LUGLIO |Europa

![Volantino di Extinction Rebellion con la scritta Salvate il
Pianeta](/assets/uploads/NEWSLETTERIMAGE11.jpg)

Volete contribuire ad organizzare nel vostro paese la prima azione
collettiva di [XR Europa](https://www.facebook.com/extinctionrebellionEU/)?

Se il vostro gruppo locale è interessato all'idea, contattateci a
[europeanactions@protonmail.com](mailto:europeanactions@protonmail.com)

- - -

## XR India: agiamo ora per opporci ad una legge pro inquinamento

In corso | India  

![Logo di Extinction Rebellion India](/assets/uploads/NEWSLETTERIMAGE12.jpg)

Il governo indiano sta pianificando una nuova legislatura che permetterebbe alle industrie di espandersi in modo incontrollato e inquinare impunemente.  

XR India ritiene che tutto il paese debba protestare per opporsi al progetto
e proteggere le risorse naturali comuni. Potete partecipare anche voi ad
un'[azione online](https://www.instagram.com/explore/tags/humanchainforeia/)
tuttora in corso per protestare contro la bozza della legislatura sulla
Valutazione dell'Impatto Ambientale. Per maggiori informazioni, consultate
il [sito](http://www.extinctionrebellion.in) di XR India e la loro pagina
[Facebook](http://www.facebook.com/extinctionrebellionmumbai).

- - -

# Annunci

- - -

## L'Enorme Cambiamento

![Volantino del film L'Enorme
Cambiamento](/assets/uploads/NEWSLETTERIMAGE13.jpg)

Whoopi Goldberg ha collaborato con Extinction Rebellion alla creazione di un
bellissimo film di animazione ambientato nel futuro. Il cortometraggio,
della durata di tre minuti, ci parla dal 2050 per mostrarci come la
popolazione mondiale si sia unita per salvare il pianeta dalla crisi
climatica.

[Potete guardare il
film](https://www.youtube.com/watch?v=wf6VXXNjML0&feature=youtu.be) e
[visitare il sito della produzione](https://thegiganticchange.com/#).

- - -

## Il Condor & L'Aquila

![Volantino del documentario Il Condor e
L'Aquila](/assets/uploads/NEWSLETTERIMAGE14.jpg)

[Il Condor & L'Aquila](https://thecondorandtheeagle.com) è un nuovo
documentario realizzato in collaborazione con il team di Supporto Globale di
XR che riunisce saggezza e azioni concrete di vari leader indigeni
provenienti dal Nord e Sud America che continuano a difendere i propri
territori e i propri diritti.

Il film verrà mostrato in uno screening internazionale online il [26
luglio](https://thecondorandtheeagle.com/extinction-rebellion-global-support-presents-frontline-indigenous-resistance-across-borders-european-screening/).

- - -

## XR: la copertura di un ombrello?

![logo di XR ISN](/assets/uploads/NEWSLETTERIMAGE15.jpg)

Ubuntudunia TV e il Network di Solidarietà Internazionale di XR (XRISN)
presentano ’XR: la copertura di un ombrello? - Parte 1’,il primo episodio di
una serie di conversazioni online che esplorano la natura di XR.

Potete trovare il video
[qui](https://www.youtube.com/watch?v=iLDansB4c3Y&feature=youtu.be) e
consultare la pagina di [XRISN](https://www.facebook.com/XRIntSol/) per
informazioni sulla seconda parte!

- - -

## Il passato ecofascista della tutela ambientale

![Logo del gruppo giovani di Extinction
Rebellion](/assets/uploads/NEWSLETTERIMAGE16.jpg)

Il settore della tutela ambientale ha un passato problematico che deve
essere discusso apertamente se vogliamo assicurare giustizia a livello
globale e trasformare il nostro rapporto con la natura. La storia delle
discipline legate alla tutela ambientale è fondata su concetti ecofascisti e
razzisti tuttora visibili.

Il gruppo giovani di XR ha organizzato una conversazione con Survival
International, da anni in prima linea nella lotta contro questo
problema. Siamo grati per quest'opportunità di imparare e migliorare

Potete trovare il video [qui](https://youtu.be/5VTiHcNd53s)

- - -

## Ripensare la Ricostruzione

![Volantino dell'iniziativa Ripensare la Ricostruzione con Barry
Gills](/assets/uploads/NEWSLETTERIMAGE17.jpg)

Nel secondo episodio di Ripensare, Barry Gills, professore di Scienze dello
Sviluppo presso l'università di Helsinki, ha parlato ad XR di
radicalizzazione, sistemi globali e ricostruzione profonda.

Potete trovare il video [qui](https://www.youtube.com/watch?v=ylpsRoAJXwg)

- - -

## Regen 101 Workshop

![Logo del Team di Supporto Globale di Extinction
Rebellion](/assets/uploads/NEWSLETTERIMAGE18.jpg)

Il workshop Regen 101 con annesso manuale è ora disponibile come parte del
corso di formazione del team di supporto globale. Il workshop consiste in
tre lezioni online che trattano le basi del concetto di cultura
rigenerativa.

Potete consultare [la pagina Facebook dei corsi di
XR](https://www.facebook.com/XRTrainings/) o contattarci via mail a
[xrint-regen@protonmail.com](mailto:xrint-regen@protonmail.com) per
informazioni sui prossimi workshops. Il manuale può essere scaricato
liberamente dal [sito
internazionale](https://ausrebellion.earth/docs/Regen101.pdf).

- - -

## Supporto Globale: Volontari Cercasi

![Siamo il Supporto Globale](/assets/uploads/NEWSLETTERIMAGE19.jpg)

Il team internazionale di comunicazione e media sta cercando volontari per
unirsi al gruppo responsabile della creazione di contenuti.

I ruoli disponibili includono quello di copywriter, produttore ed editor
video, coordinatori del canale YouTube e grafici. Stiamo anche cercando
designer per realizzare il sito internazionale. Abbiamo bisogno di tutto
l'aiuto possibile!

Per candidarvi, completate [questo
modulo](https://forms.organise.earth/index.php?r=survey/index&sid=433164&lang=en)
e scriveteci a
[XRint-onboarding@protonmail.com](mailto:XRint-onboarding@protonmail.com)

- - -

## Libreria Mediatica Internazionale

![Libreria Mediatica Internazionale di Extinction
Rebellion](/assets/uploads/NEWSLETTERIMAGE20.jpg)

Ciao a tutti! Vogliamo presentarvi la [Libreria Mediatica Internazionale di
XR](https://show.pics.io/xr-global-media-resources-public), che soddisferà
tutte le vostre necessità mediatiche! Questa piattaforma può essere usata
dai gruppi locali per collaborare a livello internazionale. Cliccate qui per
[istruzioni e informazioni su come
accedere](http://show.pics.io/xr-pics-io-guide), e partecipate alla nostra
lezione introduttiva:

Giovedì 18 giugno - 06:30 pm UTC -
[Zoom](https://xrb.link/J6y7G0pyV). Password:
7Z8zQR[](https://xrb.link/J6y7G0pyV)

Venerdì 19 giugno - 09:30 am UTC -
[Zoom](https://xrb.link/fw3w8P). Password: 5Xaj9F

- - -

## Chiedi agli Scienziati LIVE ep3: possiamo nutrire il mondo senza distruggerlo?

![Volantino di XR Chiedi agli Scienziati in
diretta](/assets/uploads/NEWSLETTERIMAGE21.jpg)

L'ultima conversazione di XR Scienziati sull'Agroecologia del 28 maggio è
disponibile [qui](https://youtu.be/34j7LTM_B8I).

- - -

## Sito di Scrittori Ribelli

![Logo di Scrittori Ribelli di XR](/assets/uploads/NEWSLETTERIMAGE22.jpg)

Se siete in cerca di ispirazione, date un'occhiata al [sito di Scrittori
Ribelli](https://writersrebel.com). Il sito, online dal 20 di maggio,
contiene una vasta selezione di saggi, video e film, e ha visto la
partecipazione di alcuni dei più acclamati scrittori contemporanei come
Robert Macfarlern, Ali Smith e Margaret Atwood. Iscrivetevi e partecipate!

- - -

## Sito del Centro Creativo

![Bandiera di Extinction Rebellion](/assets/uploads/NEWSLETTERIMAGE23.jpg)

Il Centro Creativo pubblica scritti in prosa, poesie e canzoni sulla crisi
climatica e le possibili conseguenze. Non fermatevi alla sola lettura:
partecipate direttamente inviando le vostre creazioni ispirate dalle vostre
riflessioni, i vostri dubbi e i vostri sogni.

Sul sito [xrcreative.org](https://xrcreative.org) troverete le opere già
pubblicate e le istruzioni per partecipare.

- - -

## Banner della Newsletter Internazionale - vogliamo le vostre creazioni!

![Banner della Newsletter
Internazionale](/assets/uploads/NEWSLETTERIMAGE24.jpg)

Autore: Olivia Burnett

Avete visto il nuovo banner della Newsletter? Stiamo cercando nuovi
contributi per rinnovare le nostre pagine web.

Se volete che le vostre creazioni decorino questa newsletter, mandate
un'immagine ad alta risoluzione con proporzioni di circa 2:1 per 3:1 a
[xr-newsletter@protonmail.com](mailto:xr-uknewsletter@protonmail.com).

- - -

# Letture Imperdibili

* [Per saperne di più sui legami tra razzismo e
  ambientalismo](https://www.nytimes.com/interactive/2020/06/05/climate/racism-climate-change-reading-list.html?auth=login-email&login=email)
* [The September
  Issue](https://www.theseptemberissues.com/extinction-rebellion/#ExtinctionRebellion):
  Extinction Rebellion - la battaglia per la nostra vita (inc. un
  meraviglioso portfolio fotografico)
* [Jamhoor](https://www.jamhoor.org/read/2020/5/20/no-harm-here-is-still-harm-there-looking-at-the-green-new-deal-from-the-global-south):Anche
  se non ci sono danni qui, ce ne saranno da un'altra parte - Il Green New
  Deal e il Sud del Pianeta (ottima analisi in due parti)
* [Resilienza](https://www.resilience.org/stories/2020-06-08/collapse-of-civilisation-is-the-most-likely-outcome-top-climate-scientists/):
  Secondo alcuni scienziati 9 dei 15 "punti di rottura" che regolano il
  clima del pianeta sono stati superati
* [Earther:](https://earther.gizmodo.com/it-hit-80-degrees-in-the-arctic-this-week-1843606717)
  Le temperature in Antartide e in Siberia raggiungono 80°F (27°C), 36°F
  (2°C) sopra la media
* [Survival:](https://www.survivalinternational.org/news/12384) L'Unione
  Europea taglia i fondi al progetto del WWF Messok Dja in Congo a seguito
  di continui soprusi contro l'etnia Baka
* [Declassified
  UK:](https://www.dailymaverick.co.za/article/2020-05-19-exclusive-uk-military-and-arms-companies-produce-more-carbon-emissions-than-60-individual-countries/)
  L'industria militare del Regno Unito produce più emissioni di 60 singoli
  paesi - un livello 11 volte più alto di quanto ammesso dal ministro della
  difesa
* [Dark Mountain:](https://dark-mountain.net/who-stands-with-the-bears/) Chi
  aiuterà gli orsi? Una reazione al documentario "Il Pianeta degli Umani"

- - -

## Grazie

Grazie per aver letto fin qui. Anche se in isolamento, ci sono così tante
fantastiche iniziative nel movimento che abbiamo a malapena il tempo di
scrivere questa conclusione. Continuate così! Per qualsiasi domanda,
scriveteci a
[xr-newsletter@protonmail.com](mailto:xr-newsletter@protonmail.com).

Siamo in una fase cruciale della storia umana, e la Ribellione ha bisogno di
fondi per diffondere il nostro messaggio. Anche il più piccolo
[contributo](https://chuffed.org/project/xrinternational) può fare la
differenza.

[Sostieni la
Ribellione](https://chuffed.org/project/xrinternational){.xr-button}

---
lang: pl
title: Sprawiedliwość dla uchodźców klimatycznych
author: Shireen Tawil
slug: climate-refugees-justice
date: 2021-02-10 12:34
published: true
categories:
  - blog
image: /assets/uploads/fire.jpg
seoImage: /assets/uploads/fire.jpg  
seoTitle: "Uchodźcy klimatyczni to osoby, które porzuciły swoje domy z powodu   
  zmian środowiskowych. Gdzie się znajdują i jak
  można im pomóc?"
seoDescription: "Uchodźcy klimatyczni to osoby, które porzuciły swoje domy z   
  powodu zmian środowiskowych. Gdzie się znajdują i jak
  można im pomóc?"
---
„**Poziom morza podnosi się z dnia na dzień… Wszystko straciliśmy. Niestety
znów musimy się przeprowadzać. Przez zmiany klimatu tysiące ludzi traci dom
nad głową**.” \ [Nurul
Hashem](http://climatemigration.org.uk/migration-stories-from-the-ganges-brahmaputra-delta-2/)
(nauczyciel z Bangladeszu) {.hero-text}

Nasi przodkowie byli łowcami i zbieraczami — pierwotnie byliśmy
koczownikami, przenoszącymi się z miejsca na miejsce w poszukiwaniu
pożywienia i schronienia. Później odkryliśmy Żyzny Półksiężyc — obszar
obejmujący dzisiejszą Palestynę, Izrael, Liban, Syrię, Jordanię i Irak. Był
to region tak obfity, że bez trudu zapewniał nam dość żywności i
bezpieczeństwo, więc osiedliśmy tam na stałe, pobudowaliśmy osady i
miasta. Tak powstały pierwsze społeczeństwa osiadłe, w których większość z
nas żyje do dziś.

Jedenaście tysięcy lat później te niegdyś urodzajne ziemie stały się terenem
ciągłych wojen, [degradacji
środowiska](https://merip.org/2020/09/birth-defects-and-the-toxic-legacy-of-war-in-iraq/)
i migracji. Żyzny Półksiężyc nie jest wcale wyjątkiem. Jeszcze nigdy w
historii aż tylu ludzi na całym świecie nie porzucało swoich domów — [do
końca 2019 roku do migracji zostało zmuszonych łącznie 79,5 miliona
osób](https://www.unhcr.org/uk/figures-at-a-glance.html). Dotychczas za
uchodźców uznawano migrantów, uciekających przed konfliktami zbrojnymi lub
prześladowaniami. Jednak w ostatnich latach wielu uchodźców jako jeden z
powodów migracji podaje zmieniający się klimat. Naukowcy badają także, jaką
rolę w migracjach odgrywa załamanie się klimatu. Kwestia środowiska stała
się tak istotna, że pojawiło się nowe pojęcie — „uchodźcy klimatyczni”.

![Dwie porzucone łodzie na dnie wyschniętego
jeziora.](https://lh4.googleusercontent.com/qLh5ctxSu-ayXQ1VFovIDZvZ68Hd7V6hL3S9csTJOby03fYPRHSzeBpAwdk949Rzo4FM2Sem2TLwNUiJcUjwuJMmvL6FAwzp8A3GO7d4FKOELyIW60W6jspwXv1VTLEjgCHGZiOj)

*Rybacy w Burkina Faso porzucają swoje łodzie na dnie wyschniętego w porze suchej jeziora w pobliżu Wagadugu. Zdjęcie: [Yoda Adaman](https://unsplash.com/photos/8wuOLdN77A4)*

## Kim są uchodźcy klimatyczni?

Choć [nie ma on definicji
prawnej](https://www.oxfordresearchgroup.org.uk/blog/climate-refugees-and-the-role-of-international-law),
termin „uchodźcy klimatyczni” już na dobre przyjął się w języku
potocznym. Oznacza on ludzi, którzy porzucili swoje miejsce zamieszkania z
powodu zmian środowiskowych. Dotyczy to wszystkich osób, [których domy
zostały pochłonięte przez morze podczas
huraganu](https://www.nationalgeographic.com/environment/natural-disasters/reference/hurricane-katrina/),
[tych, których domy spłonęły w pożarach
lasów](https://theintercept.com/2018/12/29/climate-change-refugees/) oraz
ludzi, którzy migrują, bo [w wyniku stale postępujących zmian klimatu
stracili źródła
utrzymania](https://webcache.googleusercontent.com/search?q=cache:g8uV6EDsYxYJ:https://www.internal-displacement.org/sites/default/files/publications/documents/20181213-slow-onset-intro.pdf+&cd=13&hl=en&ct=clnk&gl=uk).

![Droga z widokiem nieba pełnego dymu i
ognia.](https://lh5.googleusercontent.com/72kXsEfhy3SHJEvAYh8MlRpnJVIqPoRTMo26Yf1wBzAguWnzHdP72orFy9Rx3H0AMdAONkxBmqOzRsLhzfHcXMLy86zVjb1EuqVvHNYNZhO7yFV11cQTGAnW7bUgadbShbUNWfoU)

*Pożar Delta w Kalifornii, [Wikipedia](https://commons.wikimedia.org/wiki/File:Delta_Fire_090518CaltransDist2.jpg)*

> W pewnym momencie zastanawiałam się, czy nasza śmierć będzie szybka? Czy moje dzieci będą cierpiały? Czy zginą od dymu, czy od ognia?

\- Michelle Teixeira, Kalifornia

W międzynarodowych negocjacjach trwają spory o terminologię. Jedni twierdzą,
że osoby zmuszone do migracji przez zjawiska klimatyczne nie spełniają
kryteriów [definicji prawnej terminu
„uchodźcy”](https://www.unhcr.org/afr/what-is-a-refugee.html), ponieważ nie
są ofiarami ”prześladowań”. Osoby, które utraciły swoje domy przez załamanie
się klimatu, często migrują w obrębie granic swojego kraju, co czyni ich nie
uchodźcami, lecz tak zwanymi przesiedleńcami wewnętrznymi (Internally
Displaced People). Inni zwracają uwagę na trudności w ustaleniu roli
klimatu, kiedy równocześnie występuje wiele różnych czynników migracji.

Inni natomiast zaznaczają, że wyraz „uchodźcy” [podkreśla ich dramatyczną
sytuację](https://www.climate-refugees.org/why), a przy tym pozwala domagać
się sprawiedliwości. W tym artykule posługuję się terminem "uchodźcy
klimatyczni" w odniesieniu do osób, których migracja w znacznej mierze
wynika z załamania się klimatu, zwracając uwagę na pilność tego problemu,
odpowiedzialność polityczną i kwestię sprawiedliwości.

![](https://lh3.googleusercontent.com/Lgyzl6uH6yA_x4kBOvSoFPRlMGzIL-p2r5GbBuZiX_uxmEGVVWCGtuUoGh-XlboQMV2fQUjDGaRo5QDwYQDpzzLweXEFawWlEpy_bnKUArZVRmLzPdtuQlwtYV8b6gqaF9Yp1Pza
"Chłopiec usuwa pnie drzew sprzed zawalonej chaty w Bangladeszu")

*Uchodźcy klimatyczni z Bangladeszu, zdjęcie: [Sabbir](https://commons.wikimedia.org/wiki/File:Bangladesh-climate_refugee.jpg)*

## Niezbadany teren – splot wydarzeń

Uchodźców klimatycznych z całego świata łączy to, że z powodu załamania się
klimatu nie mogli już dłużej mieszkać w swoich rodzinnych stronach, które po
prostu przestały nadawać się do zamieszkania. Jednak nie wszystkie skutki
załamania się klimatu można łatwo i od razu rozpoznać. Czasami [trudno
rozwikłać złożony splot czynników
migracji](https://www.internal-displacement.org/research-areas/displacement-in-a-changing-climate).
Załamanie się klimatu może być w niedostrzegalny sposób powiązane z
konfliktami zbrojnymi. Jednak często dziennikarze i dziennikarki zwracają
uwagę jedynie na typowe czynniki migracji, takie jak przemoc o charakterze
etnicznym, narodowym lub regionalnym. Często także brakuje głębszej analizy
związków między załamaniem się klimatu, głodem i brakiem stabilności
finansowej. Relacje skupiające się na oderwanych od siebie zjawiskach nie
dają pełnego obrazu nakładających się na siebie czynników migracji.

Na przykład o Somalii często mówi się jako o „państwie upadłym”, w którym
panuje głód, a władzę sprawują ugrupowania zbrojne. Wspomina się przy tym o
suszy, lecz często jedynie w kontekście ubóstwa i zależności od pomocy
humanitarnej, bez naświetlania przyczyn tych zjawisk. [Choć Somalia ma jeden
z najniższych wskaźników emisji dwutlenku węgla na
świecie](https://www.thenewhumanitarian.org/feature/2018/02/21/somalia-s-climate-change-refugees),
jest krajem zdewastowanym przez załamanie się klimatu. Laura Heaton,
korespondentka [The GroundTruth
Project](https://thegroundtruthproject.org/somalia-conflict-climate-change/),
opowiedziała nam, jak susza może rodzić przemoc i jak oba te problemy
zmusiły Khalida, młodego Somalijczyka, do opuszczenia rodzinnych stron i
uczyniły z niego uchodźcę klimatycznego.

![](https://lh4.googleusercontent.com/7vILyhjnhYO1WW0PbEetVCMh65A0bAgHuRn9FVxQlLJJNZCW1CqaHn1LbLE6wq3wmWrBQp3leuPIaWQHNxh7pInRG0ahZOvQP8WUvyF3_y6mILQ4LNdTYkgCGLTKW4facKB00TaV
"Mapa Somalii pokazująca tereny o niskim poziomie opadów i migracje")

*Mapa humanitarna Somalii, pokazująca tereny o niskim poziomie opadów i migracje,* [Wikipedia](https://commons.wikimedia.org/wiki/File:Somalia_-_Drought_and_Displacement,_2016-2017.png)

Dawniej Khalid z powodzeniem uprawiał sad mangowców, lecz w ostatnich latach
owoców było coraz mniej. Jego dochody spadły i miał trudności z wyżywieniem
się. Miejscowe ugrupowanie zbrojne Al Shabab wykorzystywało bezbronność
mieszkańców wywołaną głodem i biedą. Nałożyło „podatek” na Khalida,
zabierając mu jedną trzecią plonów. Wiedząc, że jeżeli dołączy do tego
ugrupowania, wreszcie będzie miał dość jedzenia, a „podatek” zostanie
zniesiony, Khalid w końcu się poddał. Wcześniej Al Shabab [zakazało wstępu
międzynarodowym organizacjom
pomocowym](https://www.theguardian.com/world/2017/jul/27/al-shabaab-militants-ban-starving-somalis-from-accessing-aid),
by utrzymywać ludność w nędzy i w zależności od siebie. Khalid był członkiem
Al Shabab przez dwa lata, zanim porzucił powierzoną mu misję i dotarł pieszo
do Kenii. Wywiadu udzielił, przebywając w tamtejszym obozie dla uchodźców.

Susza w Somalii pogrążyła Khalida w biedzie, ograniczając jego możliwości. Wiedząc o tym, członkowie ugrupowania zbrojnego zmusili go, by w końcu do nich dołączył, bo tylko w ten sposób mógł przeżyć. Prawdopodobnie on też dopuszczał się podobnych wymuszeń, jakich sam padł ofiarą, i brał udział w innych opresyjnych działaniach, pogłębiając zarówno biedę, jak i przemoc. Dołączył do Al Shabab nie z powodów ideologicznych, lecz z głodu. Wreszcie okoliczności zmusiły go do ucieczki z Somalii i szukania schronienia w Kenii.  

Taki splot wydarzeń i doświadczeń często nie pozwala na pierwszy rzut oka
dostrzec wpływu zmian klimatu. Przyzwyczailiśmy się postrzegać uchodźstwo
jako skutek określonego zdarzenia — bombardowania wioski, prześladowań czy
trzęsienia ziemi. Z tej wąskiej perspektywy można przeoczyć zasadniczą rolę,
jaką odgrywają postępujące zmiany klimatu w wywoływaniu lub potęgowaniu
innych zagrożeń. Często to właśnie połączenie różnych zagrożeń w końcu
zmusza ludzi do migracji, czyniąc z nich uchodźców klimatycznych.

## Uchodźcy klimatyczni na całym świecie

Załamanie się klimatu wywołało falę uchodźców klimatycznych na całym
świecie. Oto trzy przykłady migracji wymuszonej przez okoliczności
klimatyczne. Zaczynamy od Somalii, ponieważ jak ostrzega nas Laura Heaton:
„Jako kraj najmocniej na całej planecie dotknięty problemem zmian klimatu,
Somalia, niczym kanarek w kopalni, ostrzega nas przed zbliżającą się
katastrofą”.

### Somalia

![Map of Africa with Somalia
highlighted](/assets/uploads/somalia_smaller.jpg)

#### Skąd pochodzą

Ludność Somalii, zamieszkująca [Afrykę
Wschodnią](https://webcache.googleusercontent.com/search?q=cache:3P0_f8oj550J:https://www.unhcr.org/50aa0d6f9.pdf+&cd=14&hl=en&ct=clnk&gl=uk)
jest zmuszona do migracji.

#### Dlaczego migrują

[Powtarzające się z roku na rok
susze](https://www.theguardian.com/global-development/2019/jun/06/two-million-people-at-risk-of-starvation-as-drought-returns-to-somalia)
i inne skutki załamania się klimatu wywołują w Somalii biedę, głód i
migracje. Ludzie [porzucają swoje domy i przenoszą się do
stolicy](https://www.theguardian.com/global-development/2020/jan/27/mogadishu-left-reeling-as-climate-and-conflict-spark-rural-exodus),
Mogadiszu, lub udają się do sąsiednich krajów. [Ugrupowania zbrojne
wykorzystują biedę i
rozpacz](https://www.unhcr.org/uk/news/stories/2019/9/5d8495984/drought-compounds-security-woes-somalis-flee-ethiopia.html)
osób dotkniętych skutkami załamania się klimatu, by rekrutować nowych
członków. To dodatkowo nasila terror, jakiemu poddawane są lokalne
społeczności, co z kolei nasila migracje.

#### Co sami mówią

> Najgorsza jest susza, bo można znieść nawet więzienie czy dowolną karę, jeżeli tylko ma się co jeść. Głód jest jeszcze gorszy od braku bezpieczeństwa.

— Mohamed Abukar, somalijski rolnik

> Wielu młodych straciło pracę z powodu pustynnienia, wylesiania, a także oczywiście i z innych powodów, np. przez radykalizację. Jednak to właśnie pustynnienie jest jedną z głównych przyczyn radykalizacji. Istnieje wyraźny związek między przemocą a degradacją środowiska.

— Buri Hamza, były Minister Środowiska Somalii

W miesiąc po udzieleniu tego wywiadu Buri Hamza zginął w ataku Al Shabab na
hotel, w którym przebywał.

> Założę się, że znikniemy z powierzchni ziemi. Nie będzie już Somalijczyków mieszkających w Somalii... A dlaczego? Nie tylko z powodu suszy, ale z powodu suszy, która przyniesie wojny, bo będziemy ze sobą walczyć jak kury o garść ziaren. Będziemy się zjadać żywcem, bo w tym środowisku już się nie utrzymamy.

— Fatima Jibrell, aktywistka ekologiczna

*<https://thegroundtruthproject.org/somalia-conflict-climate-change/>*

### Bangladesz

![Map showing Bangladesh](/assets/uploads/bangladesh_smaller.png)

#### Skąd pochodzą

Bengalki i Bengalczycy, zamieszkujący obszar Azji Południowej na wschód od
Indii, nad Zatoką Bengalską, [głównie ci z nadmorskich terenów rolniczych,
coraz liczniej stają się uchodźcami
klimatycznymi](https://www.theguardian.com/global-development/2020/dec/16/how-floods-are-emptying-bangladesh-villages).

#### Dlaczego migrują

Załamanie się klimatu wywołuje coraz częstsze i silniejsze powodzie oraz
erozję wybrzeża. Gwałtowne burze napierają coraz silniej i po każdej
kolejnej klęsce coraz trudniej o odbudowę. [Każdego roku Bangladesz traci
powierzchnię wielkości
Manhattanu](https://www.nationalgeographic.com/environment/2019/01/climate-change-drives-migration-crisis-in-bangladesh-from-dhaka-sundabans/).
Prognozuje się, że do roku 2050 z Bangladeszu będzie pochodziło aż 13,3
miliona uchodźców klimatycznych. Ludzie tracą źródła utrzymania i domy i
masowo przenoszą się do stolicy lub udają się w innym kierunku.

#### Co sami mówią

> Zmiany klimatu zniszczyły wszystko; mieszkamy teraz w innych miejscowościach, jak uchodźcy. Chciałem tylko spokojnie zestarzeć się z moimi dziećmi i wnukami. Wszyscy powyjeżdżali i wątpię, żeby kiedyś tu jeszcze wrócili.

— Shamisur Gazi, 83 lata, Chakbara, Bangladesz

> Bóg jeden wie, jak długo jeszcze istnieć będzie ta wieś. Jeżeli sytuacja się pogorszy, będę musiał się przenieść na stały ląd. Widać, że to już koniec.

— Jakir Hossain, bengalski rybak

> Dawniej wybrzeże było o kilometr dalej w morze… Straciliśmy meczety, szkołę, sklepy, gospodarstwa. Boimy się teraz morza. Podchodzi coraz bliżej pod nasze domy. Nawet we śnie towarzyszy nam strach. Co roku poziom wody się podnosi i morze wdziera się coraz dalej. W przyszłym roku tej wioski może już nie być.

— Mohamed Rashed, Qumira Char, Bangladesz

*<http://climatemigration.org.uk/migration-stories-from-the-ganges-brahmaputra-delta-2/>*

### Wielka Brytania

![Map showing the UK](/assets/uploads/uk_smaller.jpg)

#### Skąd pochodzą

Fairbourne, miejscowość nadmorska w północnej Walii.

#### Dlaczego migrują

Ze względu na podnoszący się poziom morza, miasto może przestać nadawać się
do zamieszkania w ciągu najbliższych 30 lat. W 2013 roku rada miejska
postanowiła zrezygnować z planów ratowania miasta i [oddać go
morzu](https://edition.cnn.com/2019/06/09/europe/fairbourne-wales-climate-change-sea-level-rise-intl-gbr/index.html).
Zgodnie z planem mieszkańcy i mieszkanki zaczną być przesiedlani w roku
2045, choć może to nastąpić i wcześniej. Nie są pewni, czy otrzymają
odszkodowanie, kiedy miasto zostanie „zlikwidowane”. To nie jedyna
[miejscowość w Wielkiej Brytanii, której zagraża podnoszący się poziom
morza](https://www.theguardian.com/environment/2019/may/09/climate-crisis-flooding-threat-may-force-uk-towns-to-be-abandoned).

#### Co sami mówią

> To ostrzeżenie dla całego kraju. Podobnie będzie w wielu innych miejscach.

— Bev Wilkins, 67 lat, emerytka

> Ludzie, którzy chcą sprzedać swoje domy, otrzymują bardzo słabe oferty. Ja tak nie mogę. Dokąd miałbym się przenieść? Nie miałbym za co kupić innego domu. Nie do wiary, jak rząd może siedzieć bezczynnie i jeszcze pogarszać sytuację.

— Mike Thrussell, dziennikarz

> Nie mamy nic do powiedzenia. Jesteśmy tylko pionkami w grze.

— Julia Walker, 32 lata, matka czworga dzieci

*<https://www.theguardian.com/environment/2019/may/18/this-is-a-wake-up-call-the-villagers-who-could-be-britains-first-climate-refugees>*

![Pokruszony
falochron](https://lh5.googleusercontent.com/BoHhv49NP2jrzkqMz6gSHb2cPiFHifJ1noZoYU3q4YVHl_SfQaXWoFQxxyk-EONXyBhNo0bwEPXc8d333mUs3Lhrq_IID81aHeMr2YTIc10rcNfUNt1YVpy61PFS5k5LAiF-ZeDR)

*Pokruszony i porzucony falochron w Fairbourne, w Walii, zdjęcie: Julia Wilson*

## Sprawiedliwość dla uchodźców klimatycznych od 2020 do 2050 roku

Podczas gdy instytucje międzynarodowe [ugrzęzły w gąszczu traktatów i
semantyki](https://www.npr.org/sections/goatsandsoda/2018/06/20/621782275/the-refugees-that-the-world-barely-pays-attention-to?t=1601452646563),
załamanie się klimatu zmusza ludzi na całym świecie do migracji. Problem ten
dotyczy wszystkich, niezależnie od poziomu dochodów. Jednak wiadomo, że
[najbardziej bezbronne grupy
społeczne](https://www.dw.com/en/the-global-injustice-of-the-climate-crisis-food-insecurity-carbon-emissions-nutrients-a-49966854/a-49966854)
najmocniej cierpią z powodu tej sytuacji i mają najmniej możliwości, by jej
zaradzić. [Klimat zmienia się
szybko](https://rebellion.global/blog/2020/11/12/extreme-weather-climate-change/),
ludzie tracą dach nad głową, [a będzie ich coraz
więcej](https://www.internal-displacement.org/disaster-risk-model),
niezależnie od tego, do jakiej kategorii prawnej ONZ i inne instytucje
międzynarodowe ich zaliczą.

![Sign on wall saying "Refugees
welcome"](/assets/uploads/refugees_welcome.jpg)

*Zdjęcie: Ethan Doyle White, [Wikipedia](https://commons.wikimedia.org/w/index.php?search=refugees+welcome+london+refugees+welcome+filemime%3Aimage%2Fjpeg&title=Special:Search&profile=advanced&fulltext=1&advancedSearch-current=%7B%22fields%22%3A%7B%22plain%22%3A%5B%22refugees%22%2C%22welcome%22%5D%2C%22filetype%22%3A%22image%2Fjpeg%22%7D%7D&ns0=1&ns6=1&ns12=1&ns14=1&ns100=1&ns106=1#%2Fmedia%2FFile%3A%22Refugees_Welcome%22_Sign_along_Malet_Street.jpg)*

Uchodźcy klimatyczni stracili nie tylko dach nad głową, lecz także źródła
utrzymania, stabilność, wspólnotę, poczucie bezpieczeństwa i możliwość
realizacji planów życiowych. Wszystko to z powodu zjawisk, którym można było
zapobiec. Musimy nieustannie [domagać się od rządzących, by chronili
pokrzywdzonych i pomagali
im](https://www.gardencourtchambers.co.uk/news/european-court-of-human-rights-is-fast-tracking-a-climate-case-against-33-european-states-brought-by-6-portuguese-youth).

Musimy nieustannie [pociągać polityków i polityczki do odpowiedzialności za
pogłębianie kryzysu
klimatycznego](https://www.commondreams.org/news/2019/07/04/study-finds-holding-governments-and-corporations-legally-accountable-climate-crisis).
Musimy nieustannie [domagać się traktowania uchodźców jak ludzi, a nie jak
„problemy”, których trzeba się
pozbyć](https://www.theguardian.com/commentisfree/2018/jun/10/sunday-essay-how-we-colluded-in-fortress-europe-immigration).
Reaktywne środki „adaptacyjne” nie wystarczą. Proaktywne [środki
zapobiegające](https://www.theguardian.com/environment/2020/oct/14/re-wild-to-mitigate-the-climate-crisis-urge-leading-scientists)
dalszej destabilizacji klimatu muszą stanowić podstawę działań rządów [już
teraz](https://rebellion.global/blog/2020/11/22/ten-years-save-planet/). Bo
już dziś miliony osób na całym świecie straciły wszystko i nie mają się
gdzie podziać.

Musimy postarać się [włączać
uchodźców](https://www.theguardian.com/commentisfree/2019/jan/06/observer-view-on-britain-failing-in-moral-duty-to-help-refugees)
do naszych społeczności, [wspierać ich](https://www.refugees-welcome.net/) i
[okazywać im solidarność](http://www.migrantsorganise.org/). O życiu każdego
z nas decyduje przypadek i powinniśmy okazać życzliwość i sprawiedliwość
innym, czego sami byśmy oczekiwali na ich miejscu. [Jak przypomina nam
Lauren
Markham](https://www.theguardian.com/commentisfree/2019/apr/06/us-mexico-immigration-climate-change-migration),
„Nikt nie chce paść ofiarą gwałtu na szlaku północnym, umrzeć na pustyni,
być rozdzielonym od własnych dzieci przez patrol straży granicznej, ani
zostać zamknięty na nie wiadomo jak długo bez pomocy prawnej, bez
odpowiedniej opieki medycznej i w całkowitej niepewności co do swoich
dalszych losów. Kto narażałby się na takie ryzyko, gdyby mógł bezpiecznie
zostać w domu?”

![A woman in a march holds a sign saying "Times like these call for courage!
Courage!"](/assets/uploads/courage.jpg)

*Zdjęcie: [Alisdare Hickson](https://commons.wikimedia.org/w/index.php?search=refugees+welcome+london+refugees+welcome+filemime%3Aimage%2Fjpeg&title=Special:Search&profile=advanced&fulltext=1&advancedSearch-current=%7B%22fields%22%3A%7B%22plain%22%3A%5B%22refugees%22%2C%22welcome%22%5D%2C%22filetype%22%3A%22image%2Fjpeg%22%7D%7D&ns0=1&ns6=1&ns12=1&ns14=1&ns100=1&ns106=1&searchToken=beijv57qfpzs3dwjvjy8osmpr#%2Fmedia%2FFile%3ATimeslike_this_call_for_courage-anti-Trump_protest_in_London.%2832601976986%29.jpg)*

Wiele osób postrzega rok 2050 jako decydującą datę w kwestii kryzysu
klimatycznego, bo według prognoz do roku 2050 załamanie się klimatu może
doprowadzić do migracji [miliarda dwustu milionów
ludzi](https://www.theguardian.com/environment/2020/sep/09/climate-crisis-could-displace-12bn-people-by-2050-report-warns).
Jednak wcale nie musi do tego dojść — to od nas zależy, jak będziemy
kształtować i wpływać na działania rządów w ciągu najbliższych 30
lat. Musimy wykorzystać te lata na próby odwrócenia najgorszych skutków
zmian klimatycznych i umożliwić ludziom bezpieczne życie w ich rodzinnych
stronach. Pytanie brzmi: czy ty też zaczniesz [działać już
dziś](https://extinctionrebellion.uk/act-now/)?

---
lang: pl
title: "Global Newsletter #49: Jesteś zwierzęciem"
slug: global-newsletter-49
date: 2021-03-09 18:07
published: true
categories:
  - blog
image: /assets/uploads/animal_rebellion.jpg
seoImage: /assets/uploads/animal_rebellion.jpg
seoTitle: O wegańskiej wizji Animal Rebellion, siostrzanego ruchu Extinction Rebellion, 
   która zyskuje coraz więcej zwolenników na całym świecie.
seoDescription: O wegańskiej wizji Animal Rebellion, siostrzanego ruchu Extinction Rebellion, 
   która zyskuje coraz więcej zwolenników na całym świecie.
---
![](/assets/uploads/animal_rebellion.jpg "People in black body suits
represent a spider tangled in a web")

*Animal Rebellion w Czechach złapana w sieć kłamstw.*

## Wprowadzenie

Drodzy Rebelianci, Drogie Rebeliantki,

Latem 2019 roku mała grupa brytyjskich rebeliantów zauważyła, że w
ekscytującej fali aktywizmu klimatycznego, którą wywołała XR na całym
świecie, brakuje ważnego elementu.

Nasza pierwsza Międzynarodowa Rebelia włączyła alarm klimatyczny do kultury
popularnej. Zwracałyśmy też uwagę na związki między kryzysem klimatycznym a
innymi systemami ludzkiej opresji – na kryzysy kapitalizmu, kolonializmu i
patriarchatu.

Jednak nie wymieniliśmy wtedy jeszcze jednej opresyjnej ideologii –
dyskryminacji gatunkowej (specyzmu). To przekonanie, że jeden gatunek może
być lepszy pod względem moralnym od innych, co daje mu prawo do dominacji.

![](/assets/uploads/42f015d7-39a4-47c9-b3d3-02d1bdeef656.jpg "Four people
wearing blood-covered plastic overalls hold bloody brooms")

*Animal Rebellion przed Ministerstwem Rolnictwa w Warszawie*  

Ci rebelianci stwierdzili, że dyskryminacja gatunkowa jest kluczem do
zrozumienia, jak ludzkość oddaliła się od świata przyrody, jak doszło do
kryzysu klimatycznego i jak można go rozwiązać. Hodowla zwierząt jest po
prostu jednym z przejawów ludzkiej cywilizacji, który najbardziej niszczy
środowisko, powoduje najwięcej cierpienia i
[marnotrawstwa](https://www.theguardian.com/environment/2018/may/31/avoiding-meat-and-dairy-is-single-biggest-way-to-reduce-your-impact-on-earth?),
a przy tym stanowi też jedno z głównych źródeł emisji gazów cieplarnianych.

Dlatego powstała [Animal Rebellion](https://animalrebellion.org/),
siostrzany ruch Extinction Rebellion o takiej samej kulturze, taktyce i o
takich samych postulatach, lecz z jednym małym dodatkiem. Ich drugi postulat
wyraźnie wzywa do zakończenia hodowli zwierząt i rybołówstwa.

Dziś grupy Animal Rebellion działają w [ponad 30
krajach](https://www.google.com/maps/d/u/0/viewer?mid=1m9V5xeNV7QonIKPSOcAq6ifNlt8Jw9kE&ll=-3.81666561775622e-14%2C-102.12885869999997&z=1),
między innymi w Hiszpanii, Meksyku i na
[Tajwanie](https://www.youtube.com/watch?v=O4m2IIYxxIM&list=PLAmnKPyaTXGBatPZBAEuM8EX2zxBrWL8i&ab_channel=AnimalRebellion),
zdobywając coraz więcej zwolenników w każdym regionie świata. Protestowały
przeciwko konglomeratom rolniczym, blokowali parlamenty państw dotujących
produkcję mięsa i prowadziły kampanie na rzecz wprowadzenia do szkół
posiłków opartych na diecie roślinnej. Były to akcje wymagające
międzynarodowej współpracy, w tym wspólne kampanie z XR.

![](/assets/uploads/taiwan.jpg "People march in Taiwan under colourful
lanterns")

*Marsz Animal Rebellion Taiwan dla klimatu i sprawiedliwości wobec zwierząt*

W dziale „Ostatnie akcje” przeczytacie, jak te dwa ruchy utworzyły
rebeliancki sojusz, by wspólnie wywołać Rebelię Wiosenną w Holandii. W
dziale „Lektura obowiązkowa” dowiecie się więcej na temat wizji
społeczeństwa wegańskiego.

Poza tym w bieżącym numerze mamy relację z globalnej akcji pod ambasadami
Norwegii, której rząd uprawia jawny greenwashing. Oprócz tego piszemy o
cyfrowym strajku na Filipinach, gdzie rebelianci i rebeliantki walczą o
wstrzymanie budowy tamy, która zagraża bioróżnorodności.

Ukazał się kolejny [znaczący
raport](https://unfccc.int/news/climate-commitments-not-on-track-to-meet-paris-agreement-goals-as-ndc-synthesis-report-is-published)
w którym ustalono, że nasze rządy nie przeciwdziałają zagrożeniom
klimatycznym. Dlatego musimy połączyć siły jak największej liczby
zbuntowanych osób, by przeprowadzić zmiany systemowe, nawet jeśli mamy różne
opinie co do sposobu osiągnięcia tego celu.

Nasz newsletter odzwierciedla fakt, że Extinction Rebellion coraz bardziej
staje się ruchem wielu ruchów. Mamy nadzieję, że ucieszy was tymczasowa
zmiana perspektywy w tym numerze poświęconym Animal Rebellion.

Jeśli chcielibyście pomóc, możecie zajrzeć na naszą
[stronę](https://rebellion.global) i [dowiedzieć się więcej o
XR.](https://rebellion.global/about-us/)

By połączyć siły z rebelianckimi osobami ze swojej okolicy, skontaktuj się
ze swoją [najbliższą grupą XR](https://rebellion.global/branches/). Jeżeli
blisko ciebie nie ma działającej grupy, [załóż
ją!](https://cloud.organise.earth/s/jGSWEoJ9PW65xLc)

Jeżeli masz ochotę poczytać wcześniejsze numery newslettera, znajdziesz je
[tutaj](https://rebellion.global/blog/).

Znajdujemy się w decydującej fazie historii ludzkości i nasza Rebelia
potrzebuje pieniędzy, by nasze przesłanie dotarło do ludzi. Wszystkie
[datki](https://chuffed.org/xr/globalsupport), niezależnie od kwoty, będą
mile widziane.

[Wesprzyj Rebelię](https://chuffed.org/xr/globalsupport){.xr-button}

## Spis treści

* Ostatnie akcje
* Podsumowanie akcji
* Zaplanowane akcje
* Ogłoszenia
* Lektury obowiązkowe
* Książka miesiąca
* Ludzie XR

## Ostatnie akcje

### Wiosenny debiut Rebelianckiego Sojuszu

**26 LUT - KWI | Amsterdam (Holandia)**

![](/assets/uploads/8d31857d-0bb7-4706-9676-89b4000d42fc.jpg)

*Baner: „Ruszyła Wiosenna Rebelia” Zdjęcie: Robby Hiel*

XR Amsterdam i Animal Rebellion rozpoczęły pierwszą skoordynowaną akcję,
która otwiera holenderską Wiosenną Rebelię.

Rebelianci z obu tych grup utworzyły ruchomą blokadę w mieście, na głównej
drodze prowadzącej do centrum, pełnej tramwajów i ruchu ulicznego. W akcji
wzięło udział około 100 osób, każdy ruch pojawił się z własnymi kostiumami,
transparentami i we właściwym sobie stylu. Troje rebeliantów XR maszerowało
nago, z postulatami XR wypisanymi na piersiach, by przyciągnąć
zainteresowanie mediów. Natomiast rebeliantki Animal Rebellion przebrali się
za pszczoły, krowy i kury.

Jednak amsterdamska policja była przygotowana i już czekała na pierwszym
dużym skrzyżowaniu. Zablokowała przemarsz i ogłosiła, że osoby, które
odmówią rozejścia się, zostaną aresztowane. Około 2/3 protestujących
postanowiło zignorować to ostrzeżenie i zostało wyniesionych przez policję
do podstawionych autobusów, które wywiozły zatrzymanych na obrzeża miasta,
gdzie ich wysadzono i powiedziano im, że mogą wracać do domu pieszo.

![](/assets/uploads/body_paint.jpg "People stand in the middle of the road,
holding signs and with text painted onto their bodies")

*Pomalowani farbami do ciała rebeliantki chcą, by wszyscy zobaczyli nasze 3 postulaty.*

Ta taktyka zgarniania i wysadzania to nowość, która niesie korzyści dla obu
stron. Zdjęcia i filmy z aresztowań trafiają do mediów, a rebelianci nie
zajmują miejsc w celach, których liczba została znacznie ograniczona z
powodu pandemii. Choć protesty są w Holandii legalne niezależnie od liczby
uczestniczek, obowiązuje dystansowanie społeczne i ściśle przestrzegana
godzina policyjna o 21:00.

Rebelianci, które uniknęli policyjnych autobusów, przeszły na Museumplein,
duży publiczny plac, po drodze blokując ulice „mini-rojami”. Po kilku
godzinach dołączyły do nich ich towarzysze z autobusów, które zdążyli już
wrócić pieszo do centrum. Jednak te dwie grupy spotkały się na krótko.

![](/assets/uploads/police.jpg)

*Rebeliancki sojusz napotyka duże siły policji Zdjęcie: Isa Herzet*

Kiedy przemarsz skierował się w stronę Opery Narodowej, jak było uzgodnione
z władzami, policja ponownie otoczyła protestujących, zgarnęła kolejnych 40
osób do autobusów i wywiozła ich na przedmieścia.

Wiosenna Rebelia będzie trwać z krótkimi przerwami w Amsterdamie,
Rotterdamie, Utrechcie i Tilburgu aż do kwietnia, przy czym najwięcej akcji
planowanych jest na okres wyborów krajowych w połowie marca.

Po roku głównie niezależnych akcji zarówno Animal Rebellion, jak i XR
Amsterdam są bardzo zadowolone z tego kwitnącego sojuszu i już planują
ściślejszą koordynację akcji na najbliższy rok.

- - -

### XR Norwegia wita Global Support i bałwany

**4 MARCA | Świat**

Rebelianci na całym świecie usłyszały wezwanie XR Norwegia. Pod ambasadami
Norwegii w 26 miastach na 5 kontynentach odbyły się demonstracje, a w Oslo
rebeliantki wezwali na pomoc grupę dziarskich bałwanów, które zablokowały
Ministerstwo Sprawiedliwości.

Celem tej globalnej akcji było potępienie hipokryzji rządu norweskiego w
kwestii klimatu oraz surowej reakcji państwa na nieposłuszeństwo
obywatelskie w tym kraju.

Rząd Norwegii spotkał się z potępieniem ze strony rebeliantek z tak
odległych krajów jak Brazylia, Kanada, Korea Południowa i Uganda. Na
specjalnej ceremonii szwedzcy rebeliantki w Malmö przyznali nawet
norweskiemu rządowi Nagrodę Nobla w dziedzinie hipokryzji.

![](/assets/uploads/korea.jpg)

*Rebelianci i rebeliantki z Korei Południowej pod ambasadą Norwegii w Seulu*

Norweski rząd oficjalnie planuje osiągnąć neutralność emisyjną do roku 2030,
lecz jednocześnie [wydobywa 2 miliony baryłek ropy naftowej
dziennie](https://edition.cnn.com/2021/02/17/world/climate-hypocrites-uk-canada-norway-intl/index.html?fbclid=IwAR1msMyyKpOUIARegzx3e9NwrlcS80oRffnXaH2ajq1hGMOdRmsZBXDXPR0),
co plasuje Norwegię na drugim miejscu pod względem produkcji ropy naftowej w
Europie, zaraz po Rosji. W Oslo działają [inteligentne latarnie
uliczne](https://edition.cnn.com/2021/02/17/world/climate-hypocrites-uk-canada-norway-intl/index.html?fbclid=IwAR1msMyyKpOUIARegzx3e9NwrlcS80oRffnXaH2ajq1hGMOdRmsZBXDXPR0),
zasilane energią ze źródeł odnawialnych, które automatycznie przygasają,
kiedy ulice są puste, lecz eksport ropy nie jest zaliczany do emisji na
terenie Norwegii.

W zeszłym roku premierka otworzyła [nowe „przyjazne dla klimatu” pole
naftowe](https://edition.cnn.com/2020/01/19/business/norway-oil-field-climate-change-intl/index.html?fbclid=IwAR21CDZczp9A2E18UTos6pDtwjz6BDRnpIXKl3FryF61tXTkkCo4iuAN3DY)
i z dumą stwierdził, że wydobycie jest zasilane energią ze źródeł
odnawialnych, co "obniża emisje".

Władzom nie podoba się, że XR Norway próbuje zwrócić uwagę na ich rażącą
hipokryzję. Podczas blokady Ministerstwa Ropy Naftowej i Energii zeszłej
jesieni policja aresztowała prawie wszystkich rebeliantów, które brały
udział w tej akcji, przetrzymano ich w w odosobnieniu przez noc, po czym
nałożono na nie karę grzywny w wysokości 1 miliona koron norweskich, czyli
około 100 000 euro.

Choć norwescy rebelianci zdają sobie sprawę, że państwo i tak potraktowało
je lepiej niż autorytarne reżimy w innych krajach, surowa reakcja policji i
astronomiczne grzywny bardzo utrudniają nieposłuszeństwo obywatelskie w
Norwegii. XR Norwegia prowadzi obecnie [zbiórkę
pieniędzy](https://www.chuffed.org/project/extinction-rebellion-norway-global-call-2021),
by pomóc 53 osobom ukaranym za protest przed ministerstwem w zeszłym roku.

![](/assets/uploads/8812bdee-931f-4a8d-bfcf-2f69a550a1fb.jpg)

*Bałwany blokują wyjście z Ministerstwa Sprawiedliwości bez płacenia grzywien Zdjęcie: XR Norwegia*

Dlatego do [blokady Ministerstwa
Sprawiedliwości](https://www.facebook.com/watch/live/?v=736057457280008&ref=notif&notif_id=1614855489546244&notif_t=live_video_explicit)
w Oslo zamiast ludzi zostały zatrudnione bałwany. Jak stwierdził ktoś z
protestujących „bałwany nie dostaną grzywny”.

A że każdy z nich waży od 50 do 60 kilo, niełatwo je też usunąć. Policja je
zbadała, ale nie interweniowała, kiedy były przystrajane marchewkami,
czapkami i transparentami przy muzyce z filmu „Kraina lodu”. Tym razem
obeszło się bez kar.

Chociaż członkowie XR Norwegia chętnie widziałyby więcej doniesień
medialnych ze swoich akcji, byli wdzięczni i bardzo wzruszone okazanym im
międzynarodowym wsparciem.

![](/assets/uploads/5fa38ae6-a4ed-4395-86f7-1b4a486c2b43.jpg)

*Ceremonia przyznania Nagrody Nobla w dziedzinie hipokryzji w Malmö (Szwecja)*

- - -

## Cyfrowy strajk wierci dziurę w planach budowy tamy na Filipinach

**1 - 5 MARCA | Filipiny**

XR Filipiny połączyła siły ze Stop Kaliwa Dam Network i Project 19, by
nagłośnić katastrofalne skutki, jakie niesie ze sobą propozycja budowy tamy
w górach Sierra Madre.

Kampania obejmowała posty w mediach społecznościowych, infografiki,
[wypowiedzi
video](https://www.facebook.com/ExtinctionRebellionPH/videos/262626785343017/?__so__=channel_tab&__rv__=all_videos_card),
[webinar „Woda dla
wszystkich”](https://www.facebook.com/ExtinctionRebellionPH/videos/486180545874609/?__so__=channel_tab&__rv__=all_videos_card),
oraz
[petycję](https://www.change.org/p/president-rodrigo-duterte-stop-kaliwa-dam-save-our-future).
Zakończyła się strajkiem cyfrowym międzynarodowych grup młodzieży na
Instagramie, Facebooku i Twitterze.

Tama Kaliwa zniszczyłaby siedliska 126 gatunków na powierzchni 300 hektarów
i naraziłaby 100 000 mieszkańców z terenów w dolnym biegu rzeki na ryzyko
poważnych powodzi. Ponadto projekt narusza konstytucję Filipin, prawa i
ziemie przodków 5-tysięcznego ludu Dumagat-Remontado, który podlega ochronie
na podstawie [ustawy o prawach rdzennych
ludów](https://en.m.wikipedia.org/wiki/Indigenous_Peoples%27_Rights_Act_of_1997)
(IPRA).

![](/assets/uploads/98ee2c52-ac9d-46fc-8c11-0759875ba8fc.png)

*Rdzenni mieszkańcy protestujący przeciwko projektowi budowy tamy Kaliwa. Zdjęcie: Maria Tan*

Budowa tamy jest możliwa jedynie dzięki pożyczce od Chin w wysokości 210
milionów dolarów, co wiąże się z zadłużeniem całego społeczeństwa, choć tama
zwiększyłaby zasoby wody tylko dla mieszkańców stolicy – Manili. Warunki
pożyczki pozwalają Chinom na rozstrzyganie sporów prawnych dotyczących
projektu zgodnie z prawem chińskim.

Wszystkie te zniszczenia mają być ceną za budowę tamy, która może działać
zaledwie 5 do 6 lat z powodu szybkiego osadzania się mułu na tym terenie. A
przecież dostępne są lepsze rozwiązania problemu niedoboru wody – tańsza i
bardziej zrównoważona byłaby naprawa i optymalizacja istniejących tam i
sieci wodnej, zmiana sposobu gospodarowania zasobami wodnymi lub przekazanie
zarządu nad terenami leśnymi miejscowej ludności.

![](/assets/uploads/eagle.jpg "Eagle")

*Projekt tamy Kaliwa zagraża przetrwaniu wielu endemicznych gatunków, między innymi krytycznie zagrożonego orła filipińskiego. Zdjęcie: Cornell Lab of Ornithology*

XR Filipiny i jej partnerzy w kampanii złożą wspólną
[petycję](https://www.change.org/p/president-rodrigo-duterte-stop-kaliwa-dam-save-our-future)
w filipińskiej Komisji ds. Zmian Klimatu i w Departamencie Środowiska i
Zasobów Naturalnych, by wskazać zasadnicze wady tamy i przygotować się do
działań prawnych.

Rdzenni mieszkańcy protestujący przeciwko budowie tamy mierzą się z
problemem zachowania bezpieczeństwa w czasie pandemii, a jednocześnie są
narażeni na poważne niebezpieczeństwo ze strony własnego rządu, bo
filipińska ustawa o zwalczaniu terroryzmu nie rozróżnia obrońców przyrody od
terrorystów. Rebelianci próbowały nagłośnić stanowisko miejscowej ludności,
która ma i najwięcej do stracenia, i najlepsze pomysły, jak rozwiązać
problem niedoboru wody.

- - -

## Podsumowanie akcji

![Woman with sign "Save the Okavango
Delta"](/assets/uploads/aa7f6970-dfd0-4536-b6de-d7cd3e23e986.jpg)

![People with signs saying "No fracking!" and "Action on climate change
now"](/assets/uploads/namibia.jpg)

**24 LUT | NAMIBIA**: *[Friday For Future - Windhoek](https://www.facebook.com/fffwhk/?fref=mentions&__xts__%5B0%5D=68.ARCV9ezOyQE5AfUVjd836i0AbnKbiS4rH0mj4mvYumq4dyi3DGk2S0d5i7vi_ZWX9H_dJFFh8U1lffnglJiXgoLsoNbpPDlmTktm4JMSggvmcSj-RN9GiGclmwHFiVZw1vlJVk6t6cJH1pSQOHmujyVGnPSLOMQ6bGP-HpWgXjyH4IbTZWcCgPE1LnbgIqZS5qzrvVjqav5LMgvSPrxy0voEcuIMtFlZxkMI4XmcEZ6fjbSNgI3A59VK8fZbDtk83SNlXyeRd4I9laXWoYEgphzz9o7TWraeT4hPu-eJ4OX8l_YgmUA&__tn__=K-R) i sojusznicy składają pismo do Zgromadzenia Narodowego z żądaniem natychmiastowego zaprzestania eksploracji złóż ropy naftowej w delcie rzeki Okawango prowadzonych przez ReconAfrica.*

![People sit on a road, blocking traffic](/assets/uploads/roadblock.jpg)

![](/assets/uploads/bc14517e-2493-4d7f-be49-1eea22382eca.jpg "A man pours
blood over a statue of a cow")

**15 LUT | Petach Tikwa**, *Aktywiści i aktywistki z Animal Rebellion Izrael protestują pod centrum logistycznym giganta branży mleczarskiej. Zdjęcia: Animal Rebellion*

![](/assets/uploads/5bdf1775-1847-46bc-87c1-36253b395074.jpg)

**3 MAR | Wielka Brytania:** *Animal Rebellion „zmienia wymowę” wielu reklam McDonald’s w centrum Londynu.*

![](/assets/uploads/7ecf30b0-2a5a-44da-bf49-d7c773b71eef.jpg "People in
black masks and capes hold signs saying \\\"Stop Eacop\\\"")

**8 MAR | Kapsztad (Afryka Południowa)**: *Rebelia nawiedza Standard Bank, próbując przekonać go, by nie finansował [wschodnioafrykańskiego rurociągu naftowego](https://www.stopeacop.net/).*

I tym razem nie udało nam się zmieścić wszystkich akcji w jednym numerze
newslettera. O wielu innych pięknych i odważnych akcjach przeczytacie w XR
Unchained.

[XR Unchained](../XR-unchained-49/){.xr-button}

- - -

# Zaplanowane akcje

## Global Scientist Rebellion: 4 dni akcji bezpośrednich

**25 - 28 MARCA | Na całym świecie**

![](/assets/uploads/ec8d2c75-f41c-4c4f-9df7-aa4176c39157.png "Three men, one
covering his eyes, one his ears, and one his mouth")

[Scientist Rebellion](https://www.facebook.com/ScientistRebellion/) prosi
pracowników uczelni wyższych i naukowców, by nie ograniczali się do
publikowania ostrzeżeń, które są później ignorowane. Kierujcie się faktami,
które głosicie i dołączcie do nas na 4 dni akcji bezpośrednich.

W małych grupach i zachowując bezpieczny dystans, będziemy naklejać artykuły naukowe na budynkach.  

Jeżeli nie będziemy mogli ryzykować aresztowania lub opuścić mieszkania i jeżeli pozwoli nam na to stan zdrowia, przeprowadzimy strajk głodowy trwający od 1 do 3 dni.  

Przygotujemy materiały do nieposłuszeństwa edukacyjnego, by zastąpić planowane zajęcia lekcjami o kryzysie klimatycznym.  

[Zapisz
się](https://blocksurvey.io/survey/1Yh2pFjLhP5yPFaHpDsVsZ7RbHepUEDW8/812e90e0-e471-4a1d-915b-c5046a2d51e4?fbclid=IwAR0UeU5ZxISZ1-jyZaLex-52yCWh4zs2FSQT37nire4BoC_kw8OqWA-RJfA)
i pomóż nam zorganizować największą mobilizację naukowców w formie akcji
bezpośredniej.

## Globalna Fala Money Rebellion!

**1 KWI | Świat**

![](/assets/uploads/b98b5e8b-ecb2-47ad-bdef-22f6de1739cd.png "Global money
rebellion banner")

Dołącz do globalnej fali rebelii skierowanej przeciwko finansowemu filarowi
władzy.

Zapraszamy rebeliantki, rebeliantów i zaprzyjaźnione grupy na całym świecie
do udziału w dniu eskalujących akcji przeciwko bankom i instytucjom
finansowym.

Możesz wziąć udział w tej globalnej fali z dowolnego miejsca na
świecie. Przeczytaj ten [wstęp do
akcji](https://cryptpad.fr/pad/#/2/pad/view/wbfkZkRPwlkeJvrCKjml3Ws8cWRLIbsGNzjmWAyHiUs/),
by zapoznać się z pomysłami i zasięgnąć dodatkowych informacji na ten temat,
które mogą cię zainspirować, dołącz do globalnej rebelii [telegram
broadcast/chat](https://t.me/globalactionnetwork) i sprawdź naszą [stronę z
wydarzeniami](https://fb.me/e/1yPIHYUcl).

Zjednoczeni będziemy niepokonani.

- - -

## Ogłoszenia

### XR COP: Zbiórka pieniędzy na Światowy Dzień Wody

**Do 15 MAR | Online**

![](/assets/uploads/9263cd00-2a37-4d67-ae98-170580e77306.png "World water
day appeal banner")

Grupy XR w Afryce planują serię akcji z okazji Światowego Dnia Wody, by
nagłośnić problem zanieczyszczenia i braku dostępu do czystej, bezpiecznej
wody.

XR COP apeluje do osób wspierających ruch klimatyczny, by [pomogły zebrać
fundusze](https://opencollective.com/world-water-day-14581f58) na tych ponad
20 akcji, obejmujących czyszczenie rzek, konferencje, naprawy studni i
instalacji wodnych.

Głównym celem akcji będzie uświadamianie i rozwijanie odporności
społeczności w obliczu coraz bardziej nieprzewidywalnych opadów z powodu
załamania się klimatu.

Światowy Dzień Wody jest 22 marca. [Nasza zbiórka
pieniędzy](https://opencollective.com/world-water-day-14581f58) zakończy się
15 marca.

Tuż przed Światowym Dniem Wody XR COP opublikuje
[historie](https://xrscotland.org/2021/02/argentinian-activist-esteban-on-how-to-build-climate-action-in-global-solidarity/)
o ludziach z różnych stron świata, walczących na pierwszej linii frontu o
dostęp do czystej wody. XR COP będzie też prowadzić relację na żywo ze
Światowego Dnia Wody i zamieści szczegółowe reportaże z akcji w kolejnych
dniach.

[Przekaż datek,](https://opencollective.com/world-water-day-14581f58) by
pomóc [](https://opencollective.com/world-water-day-14581f58) nagłośnić
naszą kampanię w mediach społecznościowych: na
[Instagramie](https://www.instagram.com/p/CLu82RwnWMD/),
[Facebooku](https://www.facebook.com/ExtinctionRebellion/posts/788528161763294),
[Twitterze](https://twitter.com/ExtinctionR/status/1365656618139025410)

## Międzynarodowy Dzień Kobiet: Rebeliantki

**8 MAR | Online**

![](/assets/uploads/b08c307b-4604-4d9c-a859-11fa2c501851.jpg "Images of
rebellious women")

Współzałożycielka Extinction Rebellion Clare Farrell prowadzi [godzinny livestream](https://youtu.be/LFPHW2Z3_SU) z Howey'm Oe, pierwszym uczestnikiem strajku klimatycznego w Chinach, z namibijską projektantką mody i artystką Iną-Marią Shikongo o jej kampanii na rzecz ochrony delty rzeki Okawango i z Angie Zelter, brytyjską aktywistką, która była aresztowana już ponad 200 razy i spędziła 2 lata w więzieniu za udział w bezprzemocowych akcjach bezpośrednich.  

## XR Global Blog: Ahoj, nowe artykuły!

![A whale leaping](/assets/uploads/a157147a-f3fc-4378-b9e0-c08062a2d015.png)

Ostatnio na [Blogu XR Global](https://rebellion.global/news/#blog) pojawiły się trzy nowe artykuły. Może do nich zajrzysz?  

[Bioróżnorodność: czym jest, dlaczego tak wiele jej tracimy i dlaczego to
ważne?](https://rebellion.global/blog/2021/01/18/biodiversity-definition-losing-importance/)

Proste wyjaśnienie pojęcia bioróżnorodności i niebezpieczeństw dla naszej
planety związanych z jej utratą.

[Sprawiedliwość dla uchodźców
klimatycznych](https://rebellion.global/blog/2021/02/10/climate-refugees-justice/)

Załamanie się klimatu zmusza ludzi do opuszczania rodzinnych stron. Jeżeli
wydaje ci się, że problem ten dotyczy tylko krajów rozwijających się, warto
ponownie się nad tym zastanowić – artykuł opisuje także miejsce, które mało
kto kojarzy z uchodźcami klimatycznymi.

[A Guide to Carbon Capture and Storage (Przewodnik po wychwytywaniu i
magazynowaniu dwutlenku
węgla)](https://rebellion.global/blog/2021/02/18/guide-to-ccs/)

Wychwytywanie węgla oznacza wchłanianie go z atmosfery, prawda? Wcale nie!
Przeczytaj ten obiektywny artykuł, by dowiedzieć się więcej i by móc oprzeć
swoje stanowisko w tej sprawie na faktach.

**Podcast XR: Obrońcy drzew**

![](/assets/uploads/ec2b38c9-cceb-48e9-a6db-2a187186ea9e.png "Podcast icon")

W zeszłym miesiącu liczba słuchaczy, które ściągnęły podcast XR, wzrosła do 250 000! Gratulacje dla zespołu!  

Najnowszy
[odcinek](https://extinctionrebellion.uk/2021/02/02/extinction-rebellion-podcast-episode-19-tree-protectors/)
zawiera wywiady z dwoma obrońcami drzew – jeden z nich jest kluczową
postacią ostatnich protestów przeciwko budowie kolei HS2, między innymi w
tunelach pod Londynem, a drugi rebeliantem współpracującym z rdzennymi
społecznościami w Ekwadorze.

- - -

## Lektury obowiązkowe

![](/assets/uploads/czech.jpg)

*Animal Rebellion znów pojawia się w Czechach.*

Kto działa w Animal Rebellion? Czym jest specyzm (gatunkizm)? Dlaczego
hodowla zwierząt jest taka okropna? Jak rolnicy mogą od niej odejść, nie
tracąc źródła utrzymania? Co można by zrobić z pustymi polami? Czy wszyscy
powinniśmy być weganami? Odpowiedzi na wszystkie te pytania znajdziecie
poniżej!

[Media](https://medium.com/animal-rebellion/who-is-animal-rebellion-90bb52770d30):
Who is Animal Rebellion? (Kto należy do Animal Rebellion?)\ Krótki artykuł o
początkach Animal Rebellion i o osobach należących do tego ruchu.

[Media](https://medium.com/animal-rebellion/the-rebellion-has-brought-the-climate-crisis-to-the-fore-cf97f7fc39c6):
Now it is Time to Address Speciesism (Czas zająć się specyzmem)\ Artykuł o
tym, jak specyzm (przypisywanie jednemu gatunkowi moralnej wyższości nad
innymi) stanowi klucz do zrozumienia przyczyn kryzysu klimatycznego i roli
Animal Rebellion.

[Youtube](https://www.youtube.com/watch?v=ECIcmh3DVjk): Przemówienie
George'a Monbiot w Smithfield (26 minut)\ Świetne przemówienie brytyjskiego
dziennikarza i pisarza podczas blokady londyńskiego targu mięsnego, którą
przeprowadziła Animal Rebellion. Monbiot opowiada, jak sam stopniowo
uświadamiał sobie, że mimo różnych reform hodowla zwierząt niszczy
ekosystemy i musi się skończyć.

[Vimeo](https://vimeo.com/293352305): 73 Cows (reż. Alex Lockwood, 15
minut)\ Wzruszająca krótka historia angielskiego hodowcy krów, który
przekształcił swoje gospodarstwo i zaczął w zrównoważony sposób uprawiać
ekologiczne rośliny.

[Harvard Law
School](http://animal.law.harvard.edu/wp-content/uploads/Eating-Away-at-Climate-Change-with-Negative-Emissions%E2%80%93%E2%80%93Harwatt-Hayek.pdf):
Repurposing UK Agricultural Land to Meet Climate Goals (Zmiana sposobu
gospodarowania terenami rolniczymi w Wielkiej Brytanii w celu osiągnięcia
celów klimatycznych)\ Analiza pokazująca, jak przekształcenie byłych terenów
rolniczych w Wielkiej Brytanii w lasy rodzimych gatunków drzew pozwoliłoby
dostosować emisje do krajowych zobowiązań, zadeklarowanych w ramach
porozumienia paryskiego.

[Novara Media](https://youtu.be/mg8KyJ7NEYY): Should We All Be Vegan?\
Wywiad z Peterem Singerem, profesorem bioetyki na Uniwersytecie w Princeton i autorem [Wyzwolenia zwierząt](https://www.peta.org/about-peta/learn-about-peta/ingrid-newkirk/animal-liberation/) – książki, która zapoczątkowała ruch wyzwolenia zwierząt.  

Kącik kulinarny: Animal Rebellion skupia się na zmianach systemowych, a nie osobistych, więc nie wymaga od swoich członków, by przeszły na weganizm. Jednak wiadomo, że potrawy roślinne mogą być przepyszne, więc może wypróbujecie te przepisy, które szczególnie posmakowały zespołowi newslettera...  

[Sudańsko-żydowski sos z orzeszków ziemnych](https://www.thefooddictator.com/the-hirshon-sudanese-jewish-peanut-satay-sauce-%D8%B4%D8%B7%D8%A9/) (Trzeba użyć gorącej wody zamiast bulionu. Pasuje do zapiekanek warzywnych lub do dań „stir-fry”.)\
[Oryginalne przepisy Turtle](https://docs.google.com/document/d/1c8DYOKHeUCpRMh-Bz78eHS4heCkC9thL8yiLnnnPwtc/edit) (między innymi tost z tofu i szarlotka śniadaniowa!)\
[Najlepsza wegańska lazania](https://biancazapatka.com/en/vegan-lasagna-with-lentils-and-zucchini/) (Trochę zmieniony przepis: brązowa soczewica zamiast czerwonej i bakłażany podpieczone w plasterkach zamiast cukinii, ale niezależnie od wersji ta lazania jest pyszna.)\
[Wegański chlebek bananowy](https://lovingitvegan.com/vegan-banana-bread/) (Takie proste, a takie smaczne! Ta strona to prawdziwa skarbnica wegańskich przepisów na wypieki.)  

- - -

## Książka miesiąca

### **„Omnivore’s Dilemma” („Dylemat wszystkożercy”), Michael Pollan**

![](/assets/uploads/6a5de81f-9af4-4933-8669-a7ece093ac8c.jpg)

To może i dziwny wybór, bo nie dotyczy bezpośrednio klimatu, ale za to
doskonale pasuje do tematu tego miesiąca, czyli Animal Rebellion. Autor tej
książki stawia pozornie proste pytanie: „co powinniśmy jeść?”. Udzielając na
nie odpowiedzi, sięga do kultury, ekonomii, etyki, gospodarki przestrzennej,
ochrony środowiska i… kwestii przetrwania ludzkości.

Pollan omawia wszystkie te zagadnienia na przykładzie czterech posiłków,
które odpowiadają kolejno: rolnictwu przemysłowemu, dwóm różnym formom
rolnictwa alternatywnego oraz myślistwu i zbieractwu. Kupuje woła, zarzyna
kurczaka, zostaje na krótko wegetarianinem i wybiera się na polowanie na
dzika. Choć Pollan udziela pewnych porad, to jego zajmująca książka jest
przykładem pierwszoosobowego dziennikarstwa i znajdziemy w niej więcej
informacji niż argumentów.

I jeszcze kilka innych książek polecanych przez nas i naszych czytelników...

**„Wyzwolenie zwierząt” („Animal Liberation”), Peter Singer**

Peter Singer jest wiodącym etykiem o światowej renomie, a ta bardzo
przystępna książka z 1975 roku jest powszechnie uważana za jedną z
pierwszych filozoficznych wypowiedzi na temat specyzmu i traktowania
zwierząt przez ludzi, między innymi hodowli i eksperymentów na zwierzętach.

**„My Year of Meats” („Mój mięsny rok”), Ruth Ozeki**

Ta błyskotliwa, satyryczna powieść – na przemian zabawna i przerażająca –
krytycznie analizuje amerykańską produkcję wołowiny z międzykulturowej
perspektywy japońsko-amerykańskiej. Jej tematyka jest wyjątkowo szeroka: od
programów telewizyjnych, przez hodowlę przemysłową, aż po miłość, płodność i
macierzyństwo.

**„The Tale of the Whale” („Opowieść wieloryba”), Karen Swann**

Urocza, liryczna książka dla dzieci o przyjaźni między dzieckiem a
wielorybem i o tym, jak oboje poznają zagrożenia związane z
zanieczyszczeniem plastikiem. Uwaga! Jest wiele książek pod tym samym
tytułem, więc sprawdźcie nazwisko autorki.

**„Changes in the Land: Indians, Colonists, and the Ecology of New England” („Zmiany w przestrzeni: Indianie, koloniści i ekologia Nowej Anglii”), William Cronon**

Książka Cronona to kolejna publikacja na temat hodowli zwierząt. Łącząc
historię i ekologię, autor opisuje zmianę z jednej formy zarządzania
przestrzenią na drugą. Świetne studium przypadku głęboko zakorzenionych
stosunków kulturowych, gospodarczych i politycznych, z którymi nadal się
zmagamy.

**„Skyseed” („Zaszczepianie chmur”), Bill McGuire**

OK, ta książka może i nie ma zbyt wiele wspólnego ze zwierzętami – to
powieść o niebezpieczeństwach geoinżynierii – lecz prawie połowa z was,
którzy polecały w tym miesiącu książki, wymienili właśnie ten
tytuł. „Podczas gdy liderzy (być może kierując się dobrymi intencjami)
wszędzie preferują technologiczne rozwiązania od fundamentalnych zmian
zachowań i transformacji ustrojowej, być może warto przypomnieć
czytelniczkom XR o niebezpiecznych skutkach geoinżynierii” (David).

**Unikajcie Amazona. Wspierajcie lokalne księgarnie, kupując książki w [Bookshop](https://u1584542.ct.sendgrid.net/ss/c/SVVf6UGddUySPN6znLYVWoo6BXQI74MSgeALdwMqZC7fv3zWrw-w2VPoDpjwTOHEwQK2A4o50LRzxXd5ZLdea2O_4k-zz_9qQsVHSSHHGz8sLpCCEc7gQWGhNN3YeZn_eSBcsMpgrJfdkRvIDMUKRy8ifUi9a8JsBeb3eSgD8jUBGFftVM_NnQRtQJTyJZZufKYy8bcv9A7I_Ubtu85-uPKkkhrboNwjFakzD_Ws3zqxSeU9Luu0gsoopbdT4IAuTG5hCd2nGZUzySwb0hpR0kW3-NdwnMGiITRBSp5aZVY/39d/qY81RhtyR8GAuqjxnb23Dg/h59/sA9Y1Ebh7V6JjF-iynv1cW3IeXQ4T8ZY0SQYoUHSm_U) lub [Hive](https://u1584542.ct.sendgrid.net/ss/c/atcYNHk4Eh2YdGnwBh-YDMUT8KMCm0lT-ed_NiUx3Wjd0cdSXzswpZ5BzhWllxcfZoiMRlUMFegac49H9C4x0R5H5ntdH5oiWiHaSh8mdqWMnWsgE8khTRzgiX0pMb7SehcmUh9vbmY2ulWFIjCTM3IgLHSEX6LXiHPfZZSVjns4Uuock1fqJDGuEHwdjgpDtf2bo3CUeoQ9Nzq9xMcK8GKVoxWkjJX5iyGl8Sbqjq82Dz7NdeO0noYiFgUUKY9yBlOsmfogdOZJcQgu4ln-cJeZc73OLmyQGfJHaT8S-ks/39d/qY81RhtyR8GAuqjxnb23Dg/h60/aPs5_AzSJNjT9Z8fOII0E8YY7vkcUmT6bfaY1tsbQaU).**

- - -

## Ludzie XR: Antoly z Izraela

![](/assets/uploads/8630bb66-8d38-4604-bc6c-abce732ef750.jpg)

*Napis Anatoly’ego: „Przybywamy w pokoju” Zdjęcie: Lior Klein*

Ponad rok temu, a wydaje się to już tak dawno, znajomi powiedzieli mi o
spotkaniu na temat klimatu i wymierania gatunków, organizowanym przez jakiś
ruch, którego nazwy nigdy wcześniej nie słyszałem.

Z ciekawości poszedłem i tak poznałem XR. Stało się dla mnie szokująco
jasne, jak mało zostało nam czasu, że nasza planeta umiera, za co sami
ponosimy odpowiedzialność, że musimy działać, ja też. Od razu zainspirowały
mnie idee decentralizacji i bezprzemocowych akcji bezpośrednich (NVDA).

Bardzo bym chciał mieszkać bliżej natury, w małej społeczności, i nie musieć
się o nic martwić. Jednak wydaje mi się, że nie mogę po prostu zignorować
klimatu i tego, jak my, ludzie, go niszczymy. Nie mogę spokojnie spać ze
świadomością, że nasza ukochana planeta, nasz jedyny dom, płonie, a ja
niewiele robię, by ją ratować.

Dlatego działam: w grupie Akcje i Logistyka, w mojej lokalnej/regionalnej
afinitce, a także w Animal Rebellion... bo jesteśmy tylko jednym gatunkiem
zwierząt wśród wielu innych. Najbardziej jednak lubię zajmować się kulturą
regeneracji. Promować głębokie, pokojowe, konstruktywne i inspirujące
relacje z samym sobą, z innymi i z matką naturą. Taka praca nad dobrostanem
i dbanie o siebie nawzajem jest moją pasją także poza XR, więc dobrze się w
niej odnajduję. A gdyby kultura regeneracji była powszechna, w ogóle nie
doszłoby do katastrofy klimatycznej... radykalna zmiana naszej kultury to
jedyny sposób na to, by w przyszłości nie powtarzać obecnych błędów.

Bezprzemocowe akcje bezpośrednie (NVDA) są takie inspirujące! Staję w
obronie swoich praw i całej planety. Przez samą swoją obecność zachęcam
innych (miejmy nadzieję, że i decydentów), by odnaleźli w sobie wrażliwość
na całe bogactwo życia i podjęli polityczne, finansowe i organizacyjne
decyzje, które są niezbędne dla naszego przetrwania. Jednak NVDA mogą być
też stresujące, budzić strach i pochłaniać mnóstwo energii. Nie mógłbym brać
w nich udziału bez czułego wsparcia przyjaciół i rebeliantek i bez czasu
poświęconego na świętowanie, relaks, śpiewanie, rozmyślanie i wdzięczność.

Miesiąc temu mieliśmy jak dotąd największą i najodważniejszą z naszych
akcji. Dzień wcześniej, z nieocenioną pomocą przyjaciół_ek przygotowałem
wegański posiłek dla 40 osób, na przerwę między szkoleniem a akcją. Dawno
już nie gotowałem, szczególnie dla innych, więc sprawiło mi to dużo frajdy!
Następnego dnia, po szkoleniu, poszedłem w miejsce, gdzie było naszykowane
jedzenie. Wszystkie dania już były podgrzane i nałożone do garnków i misek i
każdy zajadał wśród rozmów i wesołej krzątaniny. Ta okazja, by z miłością
podzielić się z innymi tymi potrawami, była dla mnie bardzo cenna. W
stresujących chwilach przed akcją z wielką radością i wzruszeniem patrzyłem,
jak z apetytem jedli.

Jeżeli znasz kogoś z rebelii z dowolnego miejsca na świecie, kto ma do
opowiedzenia jakąś ciekawą historię, albo chcesz, żebyśmy opisali Twoją
historię, napisz na adres
[xr-newsletter@protonmail.com](mailto:xr-newsletter@protonmail.com)

- - -

## Dziękujemy

![](/assets/uploads/c75e69ac-cbcc-4728-a1ec-e264bfb54bc0.jpg "Two Scottish
wildcats rubbing cheeks")

Zostało już tylko 35 żbików szkockich i grozi im wymarcie, bo tam, gdzie
żyją, ma powstać farma wiatrowa. Pomóż Wildcat Haven uratować te urocze
zwierzaki, podpisując [tę
petycję](https://www.change.org/p/scottish-government-save-the-scottish-wildcat-by-protecting-clashindarroch-forest).

Dziękujemy za lekturę. Oby tak dalej! Chcesz nas o coś zapytać albo
przekazać nam swoją opinię? Napisz do nas! Na Twoje wiadomości czekamy pod
adresem:
[xr-newsletter@protonmail.com](mailto:xr-newsletter@protonmail.com).

Znajdujemy się w kluczowej fazie ludzkiej historii. Abyśmy dalej mogli
szerzyć naszą misję, ruch XR potrzebuje środków finansowych. Docenimy każdą
kwotę, którą możesz
[ofiarować](https://chuffed.org/project/xrinternational).

[Wesprzyj Rebelię](https://chuffed.org/pay/campaign/62932){.xr-button}

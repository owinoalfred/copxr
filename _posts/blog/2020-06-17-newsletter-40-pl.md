---
lang: pl
title: 'Globalny newsletter #40: Świat dalej choruje'
slug: newsletter-40
date: '2020-06-18 16:12'
published: true
categories:
  - blog
image: /assets/uploads/NewsletterImage1.jpg
seoImage: /assets/uploads/NewsletterImage1.jpg
---
![Rebelianci wylewający ropę na
Ziemię](/assets/uploads/NewsletterImage1.jpg)

Zdjęcie: Péter Lakatos, XR Węgry

Drodzy Rebelianci, Drogie Rebeliantki,

Chociaż wiele krajów wychodzi właśnie z kwarantanny, świat dalej
choruje. Teraz bardziej niż kiedykolwiek musimy się buntować.

W ostatnich tygodniach widzieliśmy niemal niekończącą się defiladę
okrucieństw, która służy jedynie uwypukleniu niesprawiedliwości i
nierówności społecznych naszych czasów. [W tym
oświadczeniu](https://xrisnetwork.wixsite.com/xrisn/post/there-comes-a-time-when-silence-is-betrayal)
grupa XRISN mówiła o tym, że XR musi być organizacją [„roztaczającą
opiekę”](https://www.youtube.com/watch?v=iLDansB4c3Y), w której różnorodność
i wolność stawiane są w samym centrum. Jako rebelianci i rebeliantki (oraz
ludzie) naszym obowiązkiem jest przecież dążenie do bezpieczniejszego,
sprawiedliwszego, bardziej zielonego świata.

W całym tym smutku i chaosie możemy doszukać się jednak światełka
nadziei. Widzieliście już nasz film [„The Gigantic
Change”](https://www.youtube.com/watch?v=wf6VXXNjML0&feature=youtu.be)
(ang. Gigantyczna zmiana) z udziałem wspaniałej Whoopi Goldberg? Albo [„The
Condor & The
Eagle”](https://thecondorandtheeagle.com/extinction-rebellion-global-support-presents-frontline-indigenous-resistance-across-borders-european-screening/)
(ang. Kondor i orzeł), nowy dokument, w którym to perspektywa ludów
tubylczych stawiana jest na pierwszym miejscu? Mamy dla Was również
informacje na temat nadchodzących akcji w Europie i tych, które właśnie mają
miejsce w Indiach.

![Przestańcie mówić, że wszyscy płyniemy tą samą łodzią. Dotyka ten sam
sztorm, ale płyniemy innymi łodziami](/assets/uploads/NewsletterImage2.jpg)

Dzisiaj będziemy mówić o akcjach w Kenii, gdzie XR Afryka walczy o
zaprzestanie niszczenia drogocennych dzikich terenów, Parku Narodowego
Nairobi, którym zagraża budowa luksusowego resortu turystycznego – działanie
bezpośrednio naruszają postanowienia Strategii na rzecz dzikiej przyrody do
2030 roku. Więcej informacji poniżej. Ekscytująca wiadomość: XR Afryka ma
już swój własny newsletter! [Przeczytaj
go](https://docs.google.com/document/d/1-NFI6gIvhI9Xwtg7RKjRmhZ50LdmzvmMS7cuNKbERkg/edit)
i
[zasubskrybuj](https://docs.google.com/forms/d/e/1FAIpQLSfs2JGbXpUuOz1VD3rNj4F1_gi14iiz09vLAOxFfYn9dO0W5w/viewform)!

Przynosimy też wieści od grupy młodych indonezyjskich rebeliantów i
rebeliantek, którzy przeprowadzili udaną cyfrową rebelię. Jej celem było
ukazanie perfidnych taktyk, do których uciekł się Parlament Indonezji, po
cichu przegłosowując tajny [projekt ustawy o wydobywaniu węgla i
minerałów](https://www.thejakartapost.com/news/2020/05/12/house-approves-revised-mining-law-amid-outcry.html).
We Francji ponad 50 rebeliantów i rebeliantek zostało aresztowanych podczas
jednodniowego pokojowego protestu z zachowaniem dystansu
społecznego. Postulatami protestujących było położenie większego nacisku na
potrzeby naszej planety.

Aby poczytać o szeregu odważnych, pięknych akcji z całego świata, przejdź do
newslettera
[Unchained](https://rebellion.global/blog/2020/06/17/xr-unchained-15).

W sekcji Ogłoszenia znajdziecie mnóstwo sposobów na samokształcenie i
angażowanie się w nasze działania – możecie pomóc w [przeprojektowaniu
naszej strony internetowej](https://rebellion.global) albo przesłać swoją
twórczość na nasze strony [Writers Rebel](https://writersrebel.com) i
[Creative Hub](https://xrcreative.org).

Na koniec: podczas gdy nasze państwa niepewnie wychodzą z okresów obostrzeń,
wkraczamy w kolejną niewiadomą. Jedyna rzecz, której jesteśmy pewni to to,
że nie przestaniemy buntować się w sprawie Ziemi, każdego życia i
sprawiedliwości.

Jeśli chcielibyście pomóc, możecie zajrzeć na naszą
[stronę](https://rebellion.global) i [dowiedzieć się więcej o
XR.](https://rebellion.global/about-us/)

By połączyć siły z rebelianckimi osobami ze swojej okolicy, skontaktuj się
ze swoją [najbliższą grupą XR](https://rebellion.global/branches/). Jeżeli
blisko ciebie nie ma działającej grupy, [załóż
ją!](https://cloud.organise.earth/s/jGSWEoJ9PW65xLc)

Jeżeli masz ochotę poczytać wcześniejsze numery newslettera, znajdziesz je
[tutaj](https://rebellion.global/blog/).

Ta Rebelia potrzebuje Twojego wsparcia. Jeśli nie możesz zaoferować nam
swojego czasu, zastanów się, czy jesteś w stanie [wspomóc nas
finansowo](https://chuffed.org/project/xrinternational).

[Wesprzyj Rebelię](https://chuffed.org/project/xrinternational){.xr-button}

# Spis treści

* Ostatnie akcje
* XR Unchained
* Nadchodzące wydarzenia
* Ogłoszenia
* Lektury obowiązkowe

# Ostatnie akcje

- - -

## Ratujmy Park Narodowy Nairobi

08 CZE | Nairobi, Kenia

Park Narodowy Nairobi jest zagrożony. Dzika przyroda rzadko znajduje
schronienie w ruchliwym mieście, ale tak jest w przypadku Parku Narodowego
Nairobi – to jedyny park na świecie, w którym dzikie zwierzęta żyją w
centrum stolicy. Stanowi jedyną bezpieczną przystań dla czarnych nosorożców
w Kenii. Mieszkają w nim również lwy, bawoły i ponad 400 gatunków ptaków.

Kolejną ważną rolą parku jest pochłanianie dwutlenku węgla, co pomaga
oczyszczać powietrze miasta, w którym w wyniku zanieczyszczenia powietrza
traci życie wiele osób.

![Lwy w Parku Narodowym Nairobi, otoczonym przez naruszające jego spokój
miasto](/assets/uploads/NEWSLETTERIMAGE3.jpg)

Zdjęcie: African Sustainability Network

Park, za którym znajduje się afrykańska równina, stanowił kiedyś ważny szlak
masowej migracji zebr, antylop gnu i żyraf. Jednak wraz z wprowadzeniem
rurociągów gazu, kolei, dróg i rozległego ogrodzenia liczba oraz
różnorodność dzikich gatunków zamieszkujących park drastycznie zmalały.

Parkowi grożą teraz kolejne rozbudowy, w tym luksusowy resort turystyczny,
który ma powstać w obszarze hodowli nosorożców, oraz plany budowli, które
otoczyć mają cały park. Projekt nie jest zgodny z postanowieniami Strategii
na rzecz dzikiej przyrody do 2030 roku, którą niedawno przyjął rząd. Jej
celem jest podtrzymywanie naturalnych siedlisk i zmniejszenie utraty
różnorodności biologicznej.

![Rebelianci i rebeliantki nawołują do zaprzestania prac rozwojowych wokół
Narodowego Parku Nairobi](/assets/uploads/NEWSLETTERIMAGE4.jpg)

Założyciel organizacji [African Sustainability
Network](https://africansustainabilitynetwork.org/programs/) i zażyły
obrońca parku tłumaczy: „Jeśli ten projekt wejdzie w życie, park zostanie
całkowicie zniszczony i przekształcony w nic nic innego jak gloryfikowaną
wersję zoo... Chów wsobny, zmniejszenie terytorium i ingerencja człowieka
oraz ubój sprawią, że stracimy ziemię naszych przodków i różnorodność
dzikich zwierząt”.

Prace te muszą zostać wstrzymane. Obejrzyj [to
wideo](https://twitter.com/XRebellionUK/status/1271321482291851266),
[podpisz
petycję](https://www.change.org/p/cabinet-secretary-of-tourism-and-wildlife-najib-balala-save-nairobi-national-park),
przekaż wsparcie [kampanii crowdfundingowej zbierającej fundusze na koszty
sądowe związane z
sytuacją](https://www.gofundme.com/f/save-nairobi-national-park?utm_source=customer&utm_medium=copy_link&utm_campaign=p_cf+share-flow-1)
oraz [śledź młodzieżową grupę XR
Kenia](https://www.instagram.com/xr_youth__kenya/).

Możesz też przeczytać [pierwszy newsletter grupy XR
Afryka](https://docs.google.com/document/d/1-NFI6gIvhI9Xwtg7RKjRmhZ50LdmzvmMS7cuNKbERkg/edit)
oraz [subskrybować go
tutaj](https://docs.google.com/forms/d/e/1FAIpQLSfs2JGbXpUuOz1VD3rNj4F1_gi14iiz09vLAOxFfYn9dO0W5w/viewform)!

- - -

## Cyfrowa fala: indonezyjska młodzież powstaje!

10 – 21 MAJ | Dżakarta, Indonezja

Grupa XR Indonezja zorganizowała dziesięciodniową falę cyfrowych akcji,
podczas której informowała o kryzysie klimatycznym i zwerbowała nowych
rebeliantów i rebeliantki.

Codziennie na Instagramie pojawiała się nowa cyfrowa „misja” – zadanie
związane z sytuacją klimatyczną, na przykład branie udziału w seminariach na
platformie Zoom, wypełnianie kwestionariuszy czy tworzenie sztuki
protestu.
[Tutaj](https://www.instagram.com/tv/CAiEr2MArLk/?igshid=1w2rxibj6q5n2)
możesz obejrzeć relację z niektórych z nich.

„Misje” klimatyczne przyciągnęły tysiące Indonezyjek i Indonezyjczyków,
którzy codziennie umieszczali swoje odpowiedzi na Instagramie. Wiele z
nowych rekrutów jest w wieku szkolnym – zakładają właśnie swoje własne
młodzieżowe oddziały XR i kręcą wideo informacyjne z serii „Zmierzamy ku
zagładzie”.

![](/assets/uploads/NEWSLETTERIMAGE5.jpg)

Cyfrowe wydarzenie było odpowiedzią na zwołanie przez rząd nadzwyczajnego
posiedzenia parlamentu, które było sprzeczne z jego własnymi zasadami
koronawirusowych obostrzeń. Podczas sesji przegłosowano tajny [projekt
ustawy o wydobywaniu węgla i
minerałów](https://www.thejakartapost.com/news/2020/05/12/house-approves-revised-mining-law-amid-outcry.html).

Nowe prawo zagraża ochronie środowiska i zachęca do gwałtownej
ekstraktywności. W zeszłym roku w skutek górnictwa doszło do siedmiu
katastrof naturalnych, które spowodowały śmierć dziesiątek osób i
przesiedlenie dziesiątek tysięcy.

W tym roku przez kraj przeszła seria powodzi i pożarów lasów. Mimo to media
nadal ignorują kryzys klimatyczny, a większość mieszkańców i mieszkanek
Indonezji dalej nie ma rzetelnych informacji na temat szerszego kontekstu
tych wydarzeń.

- - -

## 58 Rebeliantów i rebeliantek aresztowanych za stawanie w obronie Ziemi

30 MAJ | Paryż, Francja

![Rebelianci i rebeliantki w Paryżu blokują Pola
Elizejskie](/assets/uploads/NEWSLETTERIMAGE6.jpg)

30 maja 58 francuskich rebeliantów i rebeliantek zostało aresztowanych, a
następnie przewiezionych na komisariat policji. Za blokowanie Pól
Elizejskich, czyli najbardziej ikonicznej ulicy Paryża, każdy z nich
otrzymał grzywnę. Poza tym [policja w brutalny sposób
odciągnęła](https://twitter.com/LPLdirect/status/1266688393079119872) z
miejsca wielu pozostałych protestujących.

W ramach akcji „Nos besoins” (fr. Nasze potrzeby) 150 osób zorganizowało
blokadę ulicy, zachowując dystans społeczny. Celem działania było
podkreślenie realnych potrzeb naszego świata po pandemii: są to czyste morza
i oceany oraz społeczeństwo ekologiczne – nie powrót do dawnej gospodarczej
„nienormalności”.

- - -

## Opowieść o dwóch elektrowniach węglowych

31 MAJ i 4 CZE | Niemcy i Czechy

Podczas gdy czescy rebelianci i rebeliantki świętowali zamknięcie jednej z
najbardziej zanieczyszczających środowisko elektrowni węglowych w Europie,
członkowie i członkinie XR w innych europejskich państwach protestowali
przeciwko otwarciu nowej elektrowni tego typu w Niemczech.

![Rebeliant z flagą Extinction Rebellion przed
elektrownią](/assets/uploads/NEWSLETTERIMAGE7.jpg)

4 czerwca zamknięto wreszcie państwową elektrownię Prunéřov 1 znajdującą się
niedaleko miasta Kadaň, które leży na północny-zachód od Pragi. Organizacja
World Wildlife Fund w 2007 roku umieściła Prunéřov na dwunastym miejscu
najgorszych elektrowni w Europie pod względem wydajności energetycznej oraz
emisji [dwutlenku
węgla](https://pl.wikipedia.org/wiki/Dwutlenek_w%C4%99gla).

Cztery dni wcześniej niedaleko Dortmundu otwarto kontrowersyjną elektrownię
Datteln 4. Według Uniper, jej operatora, [Datteln
4](https://twitter.com/hashtag/StopDatteIn4?src=hashtag_click) znajduje się
w czołówce najnowocześniejszych i najwydajniejszych elektrowni węglowych na
świecie.

Jednak
[protestujący](https://www.youtube.com/watch?v=2Cs1DKyshAw&feature=youtu.be)
powiedzieli jasno: w elektrowni używa się węgla, więc nadal przyczynia się
ona do emisji dwutlenku węgla do atmosfery naszej planety. Greta Thunberg
nazwała ten dzień „haniebnym dniem dla Europy”.

![Rebeliantka ze sztuczną krwią na
dłoniach](/assets/uploads/NEWSLETTER""IMAGE-8.jpg)

- - -

# XR Unchained

Znowu zorganizowanych zostało zbyt wiele akcji, żeby zmieścić je w jednym
newsletterze. Aby dowiedzieć się o wszystkich akcjach, które odbywają się
obecnie na świecie, przeczytaj newsletter [XR
Unchained](https://rebellion.global/blog/2020/06/17/xr-unchained-15). Pełno
w nim piękna, odwagi i inspiracji.

![](/assets/uploads/NEWSLETTERIMAGE9.jpg)

7 czerwca rebelianci i rebeliantki z Ekwadoru na znak protestu rozłożyli
buty przed Zgromadzeniem Narodowym, czyli siedzibą rządu w Quito. Inspiracją
dla akcji był niedawny protest na londyńskim Trafalgar Square. Każda z par
butów symbolizowała życie stracone podczas walki o ochronę naturalnych
siedlisk oraz praw człowieka w Ekwadorze.

![Napis na plakacie: „Shell już o tym wiedział w 1986
r.”](/assets/uploads/NEWSLETTERIMAGE10.jpg)

Czechy. Napis na plakacie: „Shell już o tym wiedział w 1986 r.”

Przeczytaj cały newsletter Unchained
[tutaj](https://rebellion.global/blog/2020/06/17/xr-unchained-15)

- - -

# Nadchodzące wydarzenia

## Pakiet ratunkowy dla Ziemi

29 CZE – 3 LIP | Europa

![Ulotka wydarzenia Extinction Rebellion Bail Out The Planet (ang. Pakiet
ratunkowy dla Ziemi](/assets/uploads/NEWSLETTERIMAGE11.jpg)

Pomożesz w przeprowadzeniu pierwszej zsynchronizowanej europejskiej akcji w
Twoim kraju, którą organizuje grupa [XR
Europa](https://www.facebook.com/extinctionrebellionEU/)?

Jeśli Twój oddział albo lokalna lub preferowana przez Ciebie grupa byłyby
zainteresowane, napisz do nas:
[europeanactions@protonmail.com](mailto:europeanactions@protonmail.com).

- - -

## XR Indie: Działajcie teraz, żeby zatrzymać prawo działające na rzecz zanieczyścicieli

Akcja trwa | Indie  

![Logo Extinction Rebellion Indie](/assets/uploads/NEWSLETTERIMAGE12.jpg)

Indyjski rząd planuje wprowadzenie przepisów, które zachęcać będą do gwałtownej industrializacji i pozwolą firmom bezkarnie zanieczyszczać środowisko.  

Zdaniem XR Indie musimy protestować przeciwko tym projektom i chronić nasze
wspólne zasoby naturalne. Dołącz do trwającej teraz [cyfrowej
akcji](https://www.instagram.com/explore/tags/humanchainforeia/) w sprawie
projektu ustawy o ocenie oddziaływania na środowisko (OOŚ) lub dowiedz się
więcej na [stronie internetowej XR Indie](http://www.extinctionrebellion.in)
lub na ich [stronie na
Facebooku](http://www.facebook.com/extinctionrebellionmumbai).

- - -

# Ogłoszenia

- - -

## The Gigantic Change

![Ulotka filmu „The Gigantic Change”](/assets/uploads/NEWSLETTERIMAGE13.jpg)

Whoopi Goldberg połączyła siły z Extinction Rebellion: przedstawiamy nowy
piękny film animowany, którego akcja ma miejsce w przyszłości. Prześliczny
trzyminutowy film zabiera widzów do 2050 roku i pokazuje im, jak mieszkańcy
naszej planety zjednoczyli się, by uratować świat przed kryzysem
klimatycznym.

[Obejrzyj
film](https://www.youtube.com/watch?v=wf6VXXNjML0&feature=youtu.be) i
[odwiedź stronę internetową](https://thegiganticchange.com/#).

- - -

## The Condor & The Eagle

![Ulotka filmu dokumentalnego „The Condor and the
Eagle”](/assets/uploads/NEWSLETTERIMAGE14.jpg)

Wraz z XR Global Support prezentujemy nowy ekscytujący film dokumentalny
[„The Condor & The Eagle”](https://thecondorandtheeagle.com), w którym
obejrzeć możecie mądrość i działania przywódców i przywódczyń ludów
tubylczych z Ameryki Północnej i Południowej, których walka o ochronę swojej
ziemi i praw nadal trwa.

Wydarzenie online z udziałem XR Global odbędzie się
[26.
lipca](https://thecondorandtheeagle.com/extinction-rebellion-global-support-presents-frontline-indigenous-resistance-across-borders-european-screening/).

- - -

## XR: Organizacja roztaczająca opiekę?

![Logo XRISN](/assets/uploads/NEWSLETTERIMAGE15.jpg)

Ubuntudunia TV i XR Internationalist Solidarity Network (XRISN) prezentują
„XR: An Umbrella Canopy? – Part 1” (ang. Organizacja roztaczająca opiekę?),
pierwszą część serii wideo, w której omawiać będziemy nas samych – XR.

Obejrzyj
[tutaj](https://www.youtube.com/watch?v=iLDansB4c3Y&feature=youtu.be) i
przejdź na stronę [XRISN](https://www.facebook.com/XRIntSol/), żeby
dowiedzieć się, kiedy będzie można obejrzeć drugą część serii!

- - -

## Ekofaszystowska historia ochrony środowiska

![Logo Extinction Rebellion Youth](/assets/uploads/NEWSLETTERIMAGE16.jpg)

Ochrona środowiska skrywa brudny sekret, który musimy upublicznić, jeśli na
poważnie myślimy o światowej sprawiedliwości i zmianie naszego podejścia do
natury. Historia ochrony środowiska uwikłana jest w ekofaszyzm i rasizm –
nadal stanowią one podstawę wielu dzisiejszych projektów.

Kwestię omawiają grupy XR Youth oraz Survival International, która od lat
pracuje nad tym problemem. Dla nas w XR rozmowa ta stanowi szansę na rozwój
i uważne słuchanie.

Obejrzyj wideo [tutaj](https://youtu.be/5VTiHcNd53s).

- - -

## Rethinking: Restoration

![Ulotka wydarzenia Rethinking Restoration (ang. Przemyślmy to raz jeszcze:
renaturyzacja) z Barrym Gillsem](/assets/uploads/NEWSLETTERIMAGE17.jpg)

W drugim odcinku „Rethinking” Barry Gills, profesor studiów nad rozwojem na
Uniwersytecie Helsińskim, rozmawia z XR Finlandia o radykalizmie, światowych
systemach i głębokiej renaturyzacji.

Obejrzyj film [tutaj](https://www.youtube.com/watch?v=ylpsRoAJXwg).

- - -

## Warsztat Regen 101

![Logo Extinction Rebellion Global
Support](/assets/uploads/NEWSLETTERIMAGE18.jpg)

W ramach szkoleń Global Support dostępny jest już warsztat Regen 101 oraz
dopełniająca go broszura informacyjna. Warsztat składa się z trzech sesji
online, podczas których omówione zostaną podstawy kultury regeneracji.

Odwiedź stronę [XR Trainings na
Facebooku](https://www.facebook.com/XRTrainings/) lub wyślij maila na adres
[xrint-regen@protonmail.com](mailto:xrint-regen@protonmail.com) i poproś o
informacje o nadchodzących warsztatach. Możesz też pobrać broszurę z naszej
[globalnej strony
internetowej](https://ausrebellion.earth/docs/Regen101.pdf).

- - -

## Global Support: poszukujemy wolontariuszy i wolontariuszek

![Global Support: to my](/assets/uploads/NEWSLETTERIMAGE19.jpg)

Zespół Global Media i Wiadomości poszukuje nowych wolontariuszy i
wolontariuszek do zespołu zajmującego się treściami.

Między innymi potrzebni są: copywriterzy i copywriterki, edytorzy i edytorki
oraz producenci i producentki wideo, uploaderzy i uploaderki oraz
koordynatorzy i koordynatorki naszego kanału na YouTube, a także
organizatorzy i organizatorki grafiki. Poszukujemy również projektantów i
projektantek do pracy nad stroną Global. Każda pomoc będzie mile widziana!

Aby zaaplikować, wypełnij [ten
formularz](https://forms.organise.earth/index.php?r=survey/index&sid=433164&lang=en)
lub wyślij maila na adres
[XRint-onboarding@protonmail.com](mailto:XRint-onboarding@protonmail.com)

- - -

## Biblioteka Global Media Library

![Biblioteka Extinction Rebellion Global Media
Library](/assets/uploads/NEWSLETTERIMAGE20.jpg)

Witajcie rebelianci i rebeliantki z całego świata! Rusza globalna biblioteka
[XR Global Media
Library](https://show.pics.io/xr-global-media-resources-public), która
odpowie na Wasze wszystkie potrzeby multimedialne! Z platformy mogą
korzystać lokalne oddziały na całym świecie, by nawiązywać wzajemną
współpracę. Tutaj znajdziesz [instrukcję obsługi oraz informacje potrzebne
do logowania](http://show.pics.io/xr-pics-io-guide). Oto nasze nadchodzące
sesje szkoleniowe:

Czwartek 18. czerwca – 18:30 (UTC) –
[Zoom](https://xrb.link/J6y7G0pyV). Hasło: 7Z8zQR

Piątek 19. czerwca – 9:30 (UTC) – [Zoom](https://xrb.link/fw3w8P). Hasło:
5Xaj9F

- - -

## Ask A Scientist LIVE odc.3: Can we feed the world without destroying it? (ang. Czy możemy wyżywić świat bez niszczenia go?)

![Ulotka wydarzenia XR Ask a Scientist
Live](/assets/uploads/NEWSLETTERIMAGE21.jpg)

Obejrzyj ostatnią naukową dyskusję panelową grupy XR o tematyce
agroekologicznej, która odbyła się 28. maja (wersja angielska). Przejdź
[tutaj](https://youtu.be/34j7LTM_B8I).

- - -

## Strona Writers Rebel

![Logo XR Writers Rebel](/assets/uploads/NEWSLETTERIMAGE22.jpg)

Zobacz wspaniałą, pełną inspiracji [stronę Writers
Rebel](https://writersrebel.com). Portal ruszył 20. maja i jest pełen
esejów, materiałów audio i wideo. Wśród autorów znaleźli się jedni z
najwybitniejszych pisarzy i pisarek na świecie: Robert Macfarlane, Ali Smith
i Margaret Atwood. Subskrybuj i wyślij swoją pracę!

- - -

## Strona Creative Hub

![Flagi Extinction Rebellion](/assets/uploads/NEWSLETTERIMAGE23.jpg)

Na stronie Creative Hub znajdziesz prozę, poezję oraz piosenki o tematyce
kryzysu klimatycznego i jego możliwych skutków. Nie bądź tylko biernym
odbiorcą czy odbiorczynią – prześlij swoją twórczość! Daj kreatywne ujście
swoim rozmyślaniom, wątpliwościom i marzeniom.

Przejdź na stronę [xrcreative.org](https://xrcreative.org), zobacz
opublikowane prace i zapoznaj się ze wskazówkami na temat przesyłania
twórczości.

- - -

## Baner globalnego newslettera – potrzebujemy Twojej sztuki!

![Baner globalnego newslettera](/assets/uploads/NEWSLETTERIMAGE24.jpg)

Autorka: Olivia Burnett

Zauważyliście nowy projekt baneru w naszym newsletterze? Poszukujemy nowych
prac, dzięki którym nasze strony pozostaną świeże i kolorowe.

Jeśli chcesz zobaczyć swoją twórczość w naszym newsletterze, prześlij obraz
o wysokiej rozdzielczości i orientacji poziomej (proporcje około 2:1-3:1) na
adres [xr-newsletter@protonmail.com](mailto:xr-uknewsletter@protonmail.com).

- - -

# Lektury obowiązkowe

* [„Read Up on the Links Between Racism and the
  Environment”](https://www.nytimes.com/interactive/2020/06/05/climate/racism-climate-change-reading-list.html?auth=login-email&login=email)
  (ang. Poczytaj o zależnościach między rasizmem a środowiskiem)
* [The September
  Issues](https://www.theseptemberissues.com/extinction-rebellion/#ExtinctionRebellion):
  „Extinction Rebellion - A Fight For Our Lives” (ang. Extinction Rebellion
  – walka o nasz życie ); artykuł zawiera również piękne portfolio
  fotograficzne
* [Jamhoor](https://www.jamhoor.org/read/2020/5/20/no-harm-here-is-still-harm-there-looking-at-the-green-new-deal-from-the-global-south):
  „No Harm Here is Still Harm There - The Green New Deal and The Global
  South” (ang. Co nie wyrządza szkody tutaj, wyrządza ją tam – nowy Zielony
  Ład i globalne Południe); świetna dwuczęściowa analiza
* [Resilience](https://www.resilience.org/stories/2020-06-08/collapse-of-civilisation-is-the-most-likely-outcome-top-climate-scientists/):
  Według naukowców dziewięć z 15 „punktów przełomowych”, które odpowiadają
  za regulację klimatu planety, zostało już aktywowanych
* [Earther](https://earther.gizmodo.com/it-hit-80-degrees-in-the-arctic-this-week-1843606717):
  Temperatury na Antarktydzie i na Syberii sięgają 27°C , czyli 2°C powyżej
  średniej
* [Survival](https://www.survivalinternational.org/news/12384): W wyniku
  nieustannych nadużyć względem ludu Baka UE zaprzestaje finansowania
  projektu WWF Messok Dja w Kongo
* [Declassified
  UK](https://www.dailymaverick.co.za/article/2020-05-19-exclusive-uk-military-and-arms-companies-produce-more-carbon-emissions-than-60-individual-countries/):
  „UK military and arms companies produce more carbon emissions than 60
  individual countries” (ang. Brytyjskie firmy wojskowe i zbrojeniowe
  wytwarzają więcej emisji dwutlenku węgla niż 60 państw łącznie) – to o 11
  razy więcej, niż przyznało Ministerstwo Bezpieczeństwa
* [Dark Mountain](https://dark-mountain.net/who-stands-with-the-bears/):
  „Who Stands with the Bears?” (ang. A co z solidarnością z niedźwiedziami?)
  Odpowiedź na dokument „Planet of the Humans” (ang. Planeta ludzi)

- - -

## Dziękujemy

Dziękujemy za lekturę. Nawet podczas ograniczeń z powodu epidemii w naszym
ruchu dzieje się tak wiele, że ledwo starcza nam czasu na napisanie tej
części. Oby tak dalej! W razie pytań, prosimy o kontakt pod adresem
[xr-newsletter@protonmail.com](mailto:xr-newsletter@protonmail.com).

Znajdujemy się w kluczowej fazie ludzkiej historii. Abyśmy dalej mogli
szerzyć naszą misję, ruch XR potrzebuje środków finansowych. Docenimy każdą
kwotę, jaką możesz [ofiarować](https://chuffed.org/project/xrinternational).

[Wesprzyj Rebelię](https://chuffed.org/project/xrinternational){.xr-button}

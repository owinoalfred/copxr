---
lang: pl
title: "Globalny Newsletter #48: Obywatelki! Obywatele! Biegiem do paneli!"
slug: global-newsletter-48
date: 2021-02-10 00:47
published: true
categories:
  - blog
image: /assets/uploads/2020-02-09-newsletter-48-image19.jpg
seoTitle: Obywatelki! Obywatele! Biegiem do paneli!
seoDescription: Nasze systemy polityczne nas zawodzą. Panele obywatelskie mogą przełamać impas i pomóc stworzyć politykę
  klimatyczną, jakiej potrzebujemy.
---
![](/assets/uploads/d4a9a57b-75c1-45e5-8813-9ff548c59d78.jpg)

Zdjęcie: FT

## Wprowadzenie

Drodzy Rebelianci, Drogie Rebeliantki,

Jeśli nie dojdzie do masowej mobilizacji w sprawie kryzysu klimatycznego,
nasza cywilizacja runie. Właśnie taką [brutalną
prawdę](https://www.ecowatch.com/humanity-rapid-loss-of-biodiversity-2649929188.html?rebelltitem=1#rebelltitem1)
decydenci i decydentki polityczne przeczytali w tym miesiącu w
[artykule](https://www.frontiersin.org/articles/10.3389/fcosc.2020.615419/full)
autorstwa międzynarodowego zespołu naukowców.

Dzięki [globalnej ankiecie klimatycznej
ONZ](https://www.undp.org/content/undp/en/home/librarypage/climate-and-disaster-resilience-/The-Peoples-Climate-Vote-Results.html),
w ramach której przebadano ponad milion osób z 50 krajów, ci sami decydenci
polityczni wiedzą już, że 2/3 ludzkości uważa, iż cały świat znajduje się w
alarmowej sytuacji oraz że należy podjąć działania w tej kwestii.

Nadal brak jednak wytycznych mających rozwiązać ten problem i uratować naszą
cywilizację. Zdaje się, że nasi politycy nie są w stanie lub nie chcą
słuchać ostrzeżeń naukowców i naukowczyń oraz posłuchać głosu
obywateli. **Nasze systemy polityczne zawodzą**.

![sprotestors hold up an XR sign reading "#3 Citizens' Assembly"treet
](/assets/uploads/59bedb89-103a-48f5-b748-1073ccc9b5b7.jpg)

*Zdjęcie: The Guardian*

Właśnie dlatego [trzeci postulat](https://rebellion.global/about-us/) XR
jest niezwykle ważny. **Panele obywatelskie to sprawdzony sposób na
przełamanie politycznego impasu przez zwykłych ludzi (czerpiących informacje
od ekspertek i ekspertów) i wpisanie ich rekomendacji do prawa.** To wydanie
newslettera poświęcone jest więc panelom obywatelskim.

W sekcji „Ostatnie akcje” przyglądamy się **pierwszemu amerykańskiemu
klimatycznemu panelowi obywatelskiemu**, który niedawno rozpoczął się w
stanie Waszyngton. Nie do końca wiesz, czym jest panel obywatelski? Chcesz
wywrzeć presję na lokalne władze i zmusić je do zorganizowania panelu? A
może zastanawiasz się, jak założyć swój własny? Odpowiedzi na te pytania
znajdziesz w sekcji **Lektura obowiązkowa**.

![protestors with sin about saving Okavango
Delta.](/assets/uploads/2020-02-09-newsletter-48-image14.jpg)

*Aktywistki i aktywiści przemierzają Afrykę w nadziei na ocalenie Okawango. Zdjęcie: First Peoples Southern Africa*

Poza tym piszemy o ekstremalnym nieposłuszeństwie **kopiącej tunele grupy
Stop HS2** – jej członkinie i członkowie sprzeciwiają się budowie
kosztownej, wysokoemisyjnej szybkiej kolei, której konstrukcja niszczy
angielskie lasy. W newsletterze przeczytasz też o epickiej wędrówce w celu
zatrzymania skandalicznej **grabieży dorzecza Okawango** przez Recon Oil.

W sekcji **Książka miesiąca** znalazło się mnóstwo waszych rekomendacji
(dziękujemy za wszystkie i czekamy na dalsze propozycje). Na koniec polecamy
kolejną odsłonę sekcji **Ludzie XR**. Chcesz opowiedzieć swoją historię? A
może znasz rebeliantkę lub rebelianta, o którym powinien usłyszeć świat?
Napisz do nas na adres
[xr-newsletter@protonmail.com](mailto:xr-newsletter@protonmail.com).

Jeśli chcielibyście pomóc, możecie zajrzeć na naszą
[stronę](https://rebellion.global) i [dowiedzieć się więcej o
XR.](https://rebellion.global/about-us/)

By połączyć siły z rebelianckimi osobami ze swojej okolicy, skontaktuj się
ze swoją [najbliższą grupą XR](https://rebellion.global/branches/). Jeżeli
blisko ciebie nie ma działającej grupy, [załóż
ją!](https://cloud.organise.earth/s/jGSWEoJ9PW65xLc)

Jeżeli masz ochotę poczytać wcześniejsze numery newslettera, znajdziesz je
[tutaj](https://rebellion.global/blog/).

***Znajdujemy się w krytycznym momencie historii ludzkości. Abyśmy dalej mogli szerzyć naszą misję, ruch XR potrzebuje środków finansowych. Docenimy każdą kwotę, jaką możesz [ofiarować](https://chuffed.org/project/xrinternational).***

[Wesprzyj Rebelię](https://chuffed.org/project/xrinternational){.xr-button}

## Spis treści

* Ostatnie akcje
* Podsumowanie akcji
* Zaplanowane akcje
* Ogłoszenia
* Lektury obowiązkowe
* Książka miesiąca
* Ludzie XR

## Ostatnie akcje

### Losowa selekcja w Seattle: rozpoczęcie pierwszego amerykańskiego panelu klimatycznego

**STY | Stan Waszyngton, USA**

Co otrzymamy z mieszanki aktywistów klimatycznych, lokalnej grupy XR,
rdzennych mieszkańców i mieszkanek, pięciorga głównych ustawodawców,
crowdfundingu, ekspertek i ekspertów ds. klimatu oraz kilku innych
organizacji? [Washington Climate
Assembly](https://www.waclimateassembly.org/) (czyli Waszyngtoński Panel
Klimatyczny, w skrócie WACA)!

Do założenia WACA organizatorów zainspirował trzeci postulat XR. [To
pierwszy panel klimatyczny w
USA](https://olyclimate.org/2020/12/01/wa-citizen-climate-assembly-moves-forward/).
Mamy nadzieję, że utoruje drogę wielu innym tego typu inicjatywom zarówno w
Stanach, jak i na całym świecie.

Swój sukces panel zawdzięcza otwartości na inne ruchy. Organizatorzy i
organizatorki skontaktowali się z lokalnymi grupami aktywistów oraz
politykami z obu partii, a rebelianci i rebeliantki z XR Seattle pracują nad
projektem na pełen etat.

![many people seated around tables with their hands
up.](/assets/uploads/2020-02-09-newsletter-48-image3.jpg)

*Z powodu pandemii COVID WACA odbywa się online. To zdjęcie służy tu tylko jako symbol.*

Panelu WACA nie zlecił rząd stanowy – finansują go lokalne aktywistki i
aktywiści za pomocą kampanii crowdfundingowej. Chociaż polityczki i politycy
nadal lekceważą problem, WACA pokazuje, jak wiele zdziałać mogą zjednoczeni
obywatele.

Osoby biorące udział w panelach obywatelskich wybiera się losowo – dzięki
temu znajdą się w nich reprezentanci i reprezentantki całej
społeczności. Uczestnictwo nie jest obowiązkowe, a osoby, które otrzymają
zaproszenie, mogą mieć ważny powód, by nie brać udziału w panelu. W związku
z COVID-em wiele społeczności ma pełne ręce roboty, a pandemia dotyka w
nieproporcjonalny sposób osoby czarnoskóre i rdzennych mieszkańców – dlatego
też organizatorzy postanowili przełożyć termin WACA o trzy miesiące, by
zapewnić jak najszersze uczestnictwo w projekcie. Rekomendacje panelu
zostaną [sfinalizowane w
marcu](https://www.waclimateassembly.org/assembly-details).

![six people interacting through video conference
software.](/assets/uploads/2020-02-09-newsletter-48-image15.jpg)

*Dzień dla Ziemi: transmisja na żywo z dyskusji o organizacji panelu klimatycznego*

80 obywatelek i obywateli wybranych do panelu WACA ukończyło właśnie [sesje
szkoleniowe](https://youtube.com/channel/UCvsfOyeeCAzECRs-s7sNGCw), podczas
których zapoznali się z najnowszymi wynikami badań ekspertów
ds. klimatu. Niedługo rozpocznie się ostatni etap procesu, czyli
dyskusja. Podczas niej uczestnicy będą omawiać, czego się nauczyli, i
uzgodnią swoje rekomendacje. Jak dotąd od zaangażowanych obywateli napływają
pozytywne komentarze: wielu z nich cieszy się ze zdobytej wiedzy i z tego,
że ich głos się liczy.

Organizatorzy WACA, czyli [The People's Voice on
Climate](https://www.peoplesvoiceonclimate.org/#:~:text=People's%20Voice%20on%20Climate%20is,the%20nation's%20first%20climate%20assembly.&text=People's%20Voice%20On%20Climate%20will,in%20the%20Legislature%20and%20elsewhere.),
ciężko pracują, mobilizując wiele grup i polityków do wsparcia
inicjatywy. Tylko w ten sposób rekomendacje WACA zostaną faktycznie wpisane
do prawa i będą miały szansę coś zmienić.

Największą nadzieję pokłada się w tym, że WACA udowodni, iż panele obywatelskie naprawdę działają, a reszta świata zacznie kopiować ten model. Już dziś toczą się rozmowy z grupą XR Nowy Jork, która od dawna prowadzi kampanię na rzecz organizacji panelu – rozpoczął ją świetnie napisany podręcznik na temat paneli obywatelskich, który niedawno złożono w radzie miasta Nowego Jorku. Możecie przeczytać go w sekcji „Lektura obowiązkowa”.  

- - -

### Delta Okawango: 1 500 kilometrów w imię sprawiedliwości

**1 LUT | Południe Afryki**

![road-side protestors with signs about Okavango
Delta](/assets/uploads/2020-02-09-newsletter-48-image20.jpg)

*Zdjęcie: First Peoples Southern Africa*

W [ostatnim
numerze](https://rebellion.global/blog/2021/01/12/global-newsletter-47/)
pisaliśmy o tym, że kanadyjska firma ReconAfrica uzyskała pozwolenie na
odwierty na terenie rezerwatu przyrody w dorzeczu Okawango, która
rozpościera się na terenie Namibii i Botswany. Mówiliśmy też o powstającym
ruchu protestu.

Prowadzona przez rdzenną ludność grupa dziesięciu osób, głównie z lokalnych
społeczności Khoe i San, rozpoczęła właśnie marsz przez Południową
Afrykę. Licząca 1,5 tys. kilometrów trasa prowadzi do ambasady Namibii w
Kapsztadzie, gdzie uczestniczki i uczestnicy protestu dostarczą
[petycję](https://www.change.org/p/united-nations-san-petition-to-namibian-and-botswana-governments-for-drilling-in-the-okavango-delta?recruiter=836172816&utm_source=share_petition&utm_campaign=psf_combo_share_abi&utm_medium=whatsapp&utm_content=washarecopy_26916428_en-GB%3A0&recruited_by_id=8dd68f70-cdd0-11e7-88bc-5fcb93b30f45)
oraz formalny sprzeciw wobec odwiertów.

Osoby biorące udział w marszu wyznaczyły sobie ambitny dzienny cel: 60
km. Niektóre z nich postanowiły iść boso. Po drodze rozmawiają z lokalną
ludnością na temat odwiertów i zbierają podpisy pod swoją petycją.

Marsz zorganizowała organizacja First Peoples Southern Africa razem z innymi
grupami. XR przygotowuje relację z protestów za pomocą serii
[transmitowanych na żywo
wywiadów](https://www.facebook.com/events/126822232629117) z ekspertami i
przywódcami społeczności.

![](/assets/uploads/2020-02-09-newsletter-48-image23.jpg)

*Teren odwiertów ReconAfrica. Zdjęcie: Frack Free Namibia & Botswana*

Namibijscy aktywiści i aktywistki obawiają się, że skończy się to tak samo
jak [w przypadku koncernu Shell, który doszczętnie zniszczył deltę rzeki
Niger](https://www.aljazeera.com/news/2021/1/29/dutch-court-orders-shell-to-pay-nigerian-farmers-over-oil-spills).
Ich niepokój jest jak najbardziej uzasadniony. Pracownicy ReconAfrica
rozpoczęli testy wiertnicze w styczniu, a pomogła im w tym [wieża wiertnicza
z Teksasu, która kosztowała kilka milionów
dolarów](https://www.nationalgeographic.com/animals/2021/01/oil-gas-test-drilling-begins-namibia-okavango-region/).
Lokalne aktywistki i aktywiści przygotowali [komunikat
prasowy](https://www.facebook.com/EcoLeaksGlobal/posts/689564975046214), z
którego wynika, że zbiornik na ścieki z odwiertów najprawdopodobniej nie
został wyposażonych w wodoodporną powłokę.

Bez niej toksyczne ścieki mogą dostać się do wód gruntowych – stanowiłoby to niebezpieczeństwo dla lokalnego środowiska, plonów, jak i ludności. W [obszernym raporcie sporządzonym przez National Geographic](https://www.nationalgeographic.com/animals/2020/10/oil-drilling-fracking-planned-okavango-wilderness/) (za który ReconAfrica zagroziła powzięciem kroków prawnych) koncern naftowy skrytykowano za brak przeprowadzenia badań terenowych i opieranie planów odwiertów jedynie na dokumentacji.  

- - -

### Zawężone pole widzenia – niczym w tunelu: grupa przeciwników HS2 schodzi pod ziemię

**STY | Londyn, Wielka Brytania**

![](/assets/uploads/2020-02-09-newsletter-48-image13.png)

Aktywista przeciwko budowie kolei HS2 wraca do tuneli po tym, jak komornicy
sądowi spędzili 25 godzin na przecinaniu jego zapięcia. Zdjęcie: Boots On
The Ground News

Po nocnych pracach trwających kilka dobrych miesięcy rankiem 27 stycznia
dziewięcioro aktywistów w końcu ulokowało się w systemie podziemnych
tuneli. Nagle do ich obozu wkroczyli komornicy sądowi.

Długość każdego tunelu wynosiła aż do 30 metrów. Wykopano je pod stacją
Euston, jedną z najbardziej ruchliwych stacji kolejowych w Londynie. Celem
akcji jest zablokowanie budowy HS2 – szybkiej kolei, która ma połączyć
Londyn z północnymi miastami Wielkiej Brytanii.

Brytyjski rząd obiecywał, że kolej HS2 będzie ekologiczną perełką w systemie
transportu zbiorowego kraju, jednak z ich własnych obliczeń wynika, że
system [nigdy nie osiągnie neutralności
emisyjnej](https://iea.org.uk/hs2-wont-help-the-government-meet-its-climate-change-goals/)
oraz że tylko 5% pasażerów wybrałoby samochód lub samolot, gdyby opcja kolei
była niedostępna.

Poza tym budowa kolei przyczyni się do destrukcji pięciu siedlisk dzikich
gatunków, które podlegają międzynarodowej ochronie, 108 lasów pierwotnych,
33 miejsc o szczególnym znaczeniu dla badań naukowych oraz 693 obszarów
zamieszkiwanych przez lokalne dzikie gatunki. Koszt projektu wyniesie budżet
państwa 100 mld funtów. A wszystko tylko po to, żeby poranny dojazd do pracy
był krótszy o kilka minut.

![](/assets/uploads/5411d431-b7e9-43f1-93e9-7070039dcff3.png)

*Konfrontacja podczas eksmisji. Zdjęcie: Joshua Windsor*

Tunele wykopali członkowie obozu chroniącego drzewa, którzy od końca
brytyjskiej wrześniowej Rebelii zajmują ogrody koło stacji Euston. Tak się
akurat składa, że obóz na Euston Square znajduje się dokładnie przed
siedzibą HS2 Ltd. Podczas mijających miesięcy stał się społecznością
regeneracji – okoliczne osoby znajdujące się w kryzysie bezdomności mogą się
w nim schronić. To tylko jeden z obozów na proponowanej trasie kolei
HS2. Wszystkie one są częścią kampanii „Stop HS2”.

Chociaż niektórzy z mieszkańców i mieszkanek tuneli to doświadczeni
architekci, [większość z nich to zwykłe
nastolatki](https://www.dazeddigital.com/politics/article/51846/1/18-year-old-activist-blue-sandford-tunnelling-euston-to-halt-hs2-climate-protest).
Mają zapasy na długie miesiące, silną wolę i – jak sami mówią – „nigdzie się
nie wybierają”. Uczestnicy przyznają, że akcja tego typu jest ryzykowna, ale
dodają, że zdrowie i bezpieczeństwo biorących w niej udział osób stoi na
pierwszym miejscu – czego nie można powiedzieć o komornikach National
Eviction Team (w skrócie NET, czyli narodowego zespołu ds. eksmisji).

Jak
[ostrzegają](https://www.vice.com/en/article/g5bk89/anti-hs2-tunnel-protesters-euston-london)
aktywiści i aktywistki, podejmowane przez NET próby usunięcia ich z tuneli
mogą doprowadzić do zawalenia się ziemi. Mimo to sędzia sądu najwyższego
niedawno odrzucił ich argumenty. Osobom zajmującym się zawodowo ratownictwem
z trudno dostępnych miejsc odmówiono dostępu do tuneli, a HS2 Ltd uzyskała
[nałożenie obowiązku milczenia na setki
przedsiębiorstw](https://www.newcivilengineer.com/latest/revealed-the-253-companies-and-public-bodies-to-sign-hs2-gagging-orders-16-11-2020/),
w tym NET.

Grupa Extinction Rebellion UK wyraziła solidarność z tunelowymi aktywistami
przeciwko HS2. W kilka dni po rozpoczęciu podziemnej akcji czworo
rebeliantów wspięło się na dach siedziby HS2 i rozłożyło na budynku baner.

![](/assets/uploads/2020-02-09-newsletter-48-image17.png)

*Rebelianci rozwijają baner wyrażający solidarność z aktywistami z tunelów pod stacją Euston. Zdjęcie: Joshua Windsor*  

- - -

## Podsumowanie akcji

![](/assets/uploads/50899871-b752-4069-a2c7-0f12d7e5a10f.jpg)

**31 JAN | Sri Lanka:** *Rebelianci i rebeliantki dołączają do ekoaktywistów, by wspólnie wysprzątać rezerwat przyrody Bellanwilla-Attidiya. Mokradła zamieszkuje wiele endemicznych gatunków. Teren ten odgrywa kluczową rolę w walce z powodziami nawiedzającymi stolicę kraju, Kolombo, ale zagrażają mu zanieczyszczenia oraz nielegalne ingerencje.*

![](/assets/uploads/2020-02-09-newsletter-48-image10.jpg)

*Zebrano 59 worków śmieci, które następnie poddano recyklingowi lub wysłano do [współprzetwarzania](https://en.wikipedia.org/wiki/Co-processing). Lankijskie rebeliantki i rebelianci będą co miesiąc sprzątać mokradła, aż wszystkie śmieci zostaną zebrane.*

![](/assets/uploads/b27ac3db-d8fb-4f99-bdaa-1211207310d0.jpg)

**STY | Indie:** *Rolnicy nadal prowadzą masowy protest przeciwko rządowym reformom. W wyniku [brutalnych starć z policją](https://www.aljazeera.com/news/2021/2/5/free-speech-under-threat-as-india-clamps-down-on-farmer-protests) zginął jeden z protestujących, a dziennikarzy aresztowano. Zdjęcie Manish Swarup/AP*

### Global Money Rebellion

![](/assets/uploads/2020-02-09-newsletter-48-image6.jpg)

*Od lewej u góry do prawej na dole: Węgry, Dania, Wielka Brytania, USA*

![](/assets/uploads/4009899e-cfa6-4412-8afd-ff31f0018f83.jpg)

*Od lewej do prawej: Szwecja, Norwegia, Francja*

**29 STY | Różne lokalizacje:** *Money Rebellion zaczęła swoją pierwszą globalną akcję: z dnia na dzień na „brudnych” bankach w całej Europie i USA pojawiły się [ulotki i naklejki](https://tinyurl.com/y2wpprxl). Więcej na temat Money Rebellion dowiesz się z [grudniowego wydania newslettera](https://rebellion.global/blog/2020/12/09/global-newsletter-46/).*

![](/assets/uploads/2020-02-09-newsletter-48-image16.png)

**4 LUT | Wielka Brytania:** *Jeden z rebeliantów rozpoczął akcję [Disobey
in the
Dock](https://docs.google.com/document/d/1q4-Bzm8GGTkxE7yGmO5TgFjyem1fCtfsAfmH0cpNRxI/edit)
(czyli „Nieposłuszeństwo na sali sądowej”), przyklejając się do budynku sądu
i prowadząc [transmisję na
żywo](https://m.facebook.com/story.php?story_fbid=10164627289955287&id=897610286)
z wydarzenia. Został skazany na siedem dni więzienia, ale wypuszczono go już
po czterech!*

** *Znowu zorganizowanych zostało zbyt wiele akcji, żeby zmieścić je w jednym newsletterze. Żeby dowiedzieć się o wszystkich wspaniałych i odważnych akcjach, które nie zmieściły się w tym numerze, przeczytaj pełne wydanie XR Unchained.** *

[XR Unchained](../XR-unchained-48/){.xr-button}

- - -

## Zaplanowane akcje

### Norwegia: Przestańcie tłumić aktywizm klimatyczny!

**4 MAR | Ambasady Norwegii na całym świecie**

![](/assets/uploads/e2dd1b5a-bf5e-41a5-ad7a-c59055782e18.jpg)

XR Norwegia nawołuje rebeliantów i rebeliantki do solidarności z grupą 53
norweskich rebeliantów, którzy stają właśnie przed sądem za zablokowanie w
zeszłym roku Ministerstwa Ropy Naftowej i Energii.

4 marca XR Norwegia organizuje pokojową akcję przed Ministerstwem Sprawiedliwości w Oslo.  

**XR Norwegia prosi rebeliantki i rebeliantów z całego świata o urządzenie tego dnia pokojowych protestów przed ambasadami i konsulatami Norwegii ** pod hasłami: „Drogie naftowe państwo Norwegii: przestań tłumić aktywizm klimatyczny!” oraz „Erno Solberg: widzimy twoją hipokryzję” (od 2013 roku Erna Solberg sprawuje urząd premiera Norwegii).

[Dowiedz się
więcej](https://extinctionrebellion.no/en/2021/01/23/stop-suppressing-climate-activism.html)
o akcji i weź udział w [spotkaniu na
Zoomie](https://us02web.zoom.us/j/3093349097), które odbędzie się **17
lutego** o **19:00 (UTCS)**. Grupy, które chcą dołączyć do akcji, powinny
napisać wiadomość na adres: XRNSolidarity@protonmail.com

### Global Scientist Rebellion: 4 dni akcji bezpośrednich

**25 - 28 MARCA | Na całym świecie**

![](/assets/uploads/ae03a178-1587-4be1-8ccb-38be8b68fd42.png)

[Scientist Rebellion](https://www.facebook.com/ScientistRebellion/) prosi
**środowiska akademickie i naukowe** na całym świecie o większe
zaangażowanie niż samo powtarzanie apeli, których nikt nie słucha. Weźcie
sobie do serca głoszone przez was fakty i **dołączcie do nas na cztery dni
akcji bezpośrednich.**

**Przykleimy do budynków teksty naukowe** – oczywiście pojawimy się w małych grupach i będziemy zachowywać odpowiedni dystans.  

Jeśli nie możemy ryzykować aresztowania lub opuszczać domu, a jesteśmy zdrowi, podejmiemy **trwający 1-3 dni strajk głodowy.**  

Nauczycielkom i nauczycielom przekażemy materiały do **edukacyjnego nieposłuszeństwa** –w ten sposób planowane lekcje będzie można zastąpić zajęciami na temat kryzysu klimatycznego.  

[Zapisz
się](https://blocksurvey.io/survey/1Yh2pFjLhP5yPFaHpDsVsZ7RbHepUEDW8/812e90e0-e471-4a1d-915b-c5046a2d51e4?fbclid=IwAR0UeU5ZxISZ1-jyZaLex-52yCWh4zs2FSQT37nire4BoC_kw8OqWA-RJfA)
i pomóż nam zorganizować największą mobilizację naukowców w formie akcji
bezpośredniej.

### Rebelia w pojedynkę

**27 MAR | Cały świat**  

![](/assets/uploads/7f950b75-1459-44ac-8f53-defc84e2375f.jpg)

Czas po pandemii będzie naszą ostatnią szansą na przeprowadzenie globalnych
zmian, ale nasze rządy mocno to utrudniają. To naprawdę przerażające.

Musimy coś z tym zrobić! I w marcu tak właśnie będzie.

Dołącz do **Rebellion of One**, samotnej rebelii, i bądź częścią pierwszej masowej akcji XR nieposłuszeństwa obywatelskiego w 2021 roku.  

**Rebellion of One** to zupełnie nowa taktyka: ulicę blokuje jedna osoba... razy tysiąc. Każda z nich będzie trzymała plakat z prostym, ale emocjonalnym przesłaniem. Rebeliantki i rebelianci usiądą samotnie na drodze i nie ruszą się, póki sami o tym nie zdecydują, lub póki nie zostaną usunięci. Ale uwaga! W pobliżu będzie stała **anonimowa grupa wsparcia**.

Zebraliśmy specjalne materiały szkoleniowe, które pomogą uczestniczkom i
uczestnikom przygotować się do akcji. **Nie będziemy bezczynnie się
przyglądać, jak nasz świat płonie.**

**Obejrzyj** [krótkie, ale mocne wideo](https://youtu.be/w0wPjqifK6o) z próbnych akcji w Wielkiej Brytanii, **przeczytaj** [instrukcje uczestnictwa w akcji](https://docs.google.com/document/d/1NXvi1UXNpbkFtFrd4o90NF7ngTLDVRLknUYjA-9h1YA/edit) i **[zapisz się na nią](https://actionnetwork.org/forms/ro1).**

- - -

## Ogłoszenia

### „Letters to the Earth”: Transmisja na żywo z premiery książki

**18 LUT | 18:00-19:30 (GMT) | Online**

![](/assets/uploads/ad08fcf5-1505-455b-b0bf-413fb628744d.jpg)

Dwa lata temu poprosiliśmy rebeliantów i rebeliantki z całego świata o
napisanie listów w odpowiedzi na alarm klimatyczny i
środowiskowy. Zebraliśmy je i wydaliśmy jako książkę pod tytułem **„Letters
to the Earth”** – Listy do Ziemi.

Dołącz do nagradzanych pisarek, aktywistów i wykładowczyń oraz posłuchaj ich
listów podczas premiery książki. Ponownie zapraszamy wszystkich do pisania
listów i dzielenia się nimi z nami.

Oto niektórzy z gości: laureat Nagrody Bookera, poeta **Ben Okri**,
nagradzana pisarka **Anna Hope**, prawniczka ochrony środowiska **Farhana
Yamin**, ekspert ds. analiz systemowych Ziemi profesor **Stefan Rhamstorf**
oraz eseistka pisząca o sprawiedliwości klimatycznej, **Mary Annaïse
Heglar.**

**Dowiedz się [więcej](https://www.letterstotheearth.com/post/letters-to-the-earth-live-18th-feb)** o kampanii, **okaż [zainteresowanie](https://www.eventbrite.com/e/letters-to-the-earth-live-paperback-book-launch-tickets-140273404529)** wydarzeniem i zamów książkę na stronie [Bookshop.org](https://uk.bookshop.org/books/letters-to-the-earth-writing-to-a-planet-in-crisis/9780008374471).

## XR COP: Dołącz do naszych nieformalnych globalnych dyskusji

**20 LUT - 3 MAR | Online**

![](/assets/uploads/2020-02-09-newsletter-48-image7.png)

**XRCOP** zaprasza do dołączenia do nieformalnej globalnej rozmowy. W każdej z nich brać udział będzie ośmioro rebeliantów z dwóch różnych regionów.  

**Zbierz grupę czterech rebeliantów lub rebeliantek i do 15 lutego zarejestrujcie się na rozmowę [tutaj](https://forms.organise.earth/index.php?r=survey/index&sid=956312&lang=en) **. Potrzebujesz pomocy przy zakładaniu grupy? Przeczytaj nasz [informator](https://docs.google.com/document/d/1Aige03RAD4M_HOFQY_QDogEbB5blrwetOLsAswbAEyg/edit?usp=sharing), który jest dostępny w kilku językach.  

Grupa XRCOP zaproponuje tematy do rozmowy, zbierze odpowiedzi i złoży z nich
globalne oświadczenie oraz podzieli się nim z wami wszystkimi. **Rozmowy
odbędą się między 20 lutego a 3 marca.**

### Multimedialne szkolenie XR: naucz się prowadzić transmisje na żywo

**23 LUT | 18:30-20:30 (UTC) | Online**

![](/assets/uploads/8e7bce52-14a1-4ef2-8d47-a2f19d9623bb.jpg)

Dowiedz się, jak prowadzić transmisje na żywo dla XR w ramach **darmowego**
[dwugodzinnego szkolenia](https://www.facebook.com/events/178618486935033/).

Przekażemy ci nieco technicznej wiedzy przydatnej przy transmisjach z
telefonu, nauczymy cię, jak przeprowadzać wywiad i prezentować przed kamerą,
jak naprawić problemy związane z transmisją i jak korzystać z oprogramowania
VMIX przy transmisji z kilku telefonów na raz znajdujących się w różnych
miejscach.

Gość specjalny Gareth Morris pokaże także, jak robić dobre zdjęcia telefonem
i wgrywać je na serwer XR.

W wydarzeniu może wziąć udział każdy, ale limit uczestników na platformie
Zoom wynosi 100 osób, dlatego [prosimy o potwierdzenie
uczestnictwa](https://www.facebook.com/events/178618486935033/). Szkolenie
będzie nagrywane, a w przyszłości zorganizujemy jego kolejne edycje.

Dołącz na platformie
[Zoom](https://us02web.zoom.us/j/87194625935?pwd=RXJMUVM2VldtbnRSU05WdzdacVlMZz09)
(nr ID spotkania: 871 9462 5935, hasło: LS)

- - -

## Lektury obowiązkowe

![](/assets/uploads/080ab3e2-773b-4e5c-b6a7-19ef7d2b8e9a.jpg)

*Zdjęcie: Parlament Wielkiej Brytanii*

Nie do końca wiesz, czym jest panel obywatelski? Chcesz wywrzeć presję na
władze lokalne, by przeprowadziły panel? A może chcesz rozpocząć swój
własny?! W tym miesiącu w sekcji „Lektura obowiązkowa” znajdziesz odpowiedzi
na wszelkie panelowe wątpliwości.

[XR Nowy
Jork](https://static1.squarespace.com/static/5ce0b9b4c14cff00014df8a4/t/5f932e6f75802d5b5c276990/1603481222484/CA-Handbook.pdf):
**Trust the People: The Case for a Citywide Citizens’ Assembly on Climate**
(Ufajcie ludziom: po co naszemu miastu panel obywatelski w sprawie klimatu)
Świetny podręcznik napisany przez rebeliantów i rebeliantki, którzy próbują
przekonać nowojorską radę miasta do założenia Panelu Obywatelskiego. Tekst
łatwo się czyta i jest zwięzły, a zarazem wyczerpujący – tak właśnie wygląda
mądre rzecznictwo. Grupa XR Nowy Jork sporządziła także doskonałą listę
[materiałów na temat paneli
obywatelskich](https://www.xrebellion.nyc/citizens-assembly-1).

[Panele obywatelskie](https://citizensassemblies.org/download/):
**Przewodnik po demokracji, która działa**
Szczegółowy przewodnik krok-po-kroku o tym, jak założyć panel
obywatelski. Autorem jest Marcin Gerwin, specjalista w tej dziedzinie. Do
pobrania sześć wersji językowych.

[Blog XR
Global](https://rebellion.global/blog/2021/01/05/citizens-assembly-climate-change/):
**Fundamentals XR: Go Beyond Politics**
(Zasady XR: Ponad polityką)
Świetny artykuł wyjaśniający, czym są panele obywatelskie, jak wygląda ich
praca, oraz gdzie już się sprawdziły.

[Podcast
XR](https://extinctionrebellion.uk/2020/10/23/citizens-assemblies-your-questions-answered/):
**Citizens’ Assemblies: Your Questions Answered**
(Panele obywatelskie: odpowiedzi na wasze pytania)
Grupa robocza XR ds. paneli obywatelskich wyjaśnia nasz trzeci postulat i
odpowiada na szczegółowe pytania rebeliantów i rebeliantek na ten temat.

[Global Assembly](https://globalassembly.org/): **Zakładamy globalny panel
obywatelski**
Planowane jest założenie globalnego panelu obywatelskiego, którego zadaniem
będzie przekazywanie informacji uczestnikom konferencji COP26. Może do niej
dołączyć każdy mieszkaniec naszej planety! Obejrzyj wideo promujące panel,
dowiedz się więcej o tym ambitnym projekcie i dołącz do niego.



- - -

## Książka miesiąca

W zeszłym miesiącu poprosiliśmy was, żebyście polecili swoje ulubione
książki o tematyce klimatycznej i dostaliśmy mnóstwo materiałów. W jednym
newsletterze wszystkie się nie zmieszczą! Nie mieliśmy żadnych wątpliwości,
wybierając książkę miesiąca – wiele piszących do nas osób rekomendowało ten
sam tytuł!

### „Życie na naszej planecie” autorstwa Davida Attenborougha.

![](/assets/uploads/9137c033-8ca1-41e9-af61-0ebe6fe985fc.jpg)

„Życie na naszej planecie”, książka uzupełniająca program telewizyjny o tym
samym tytule, to po części opis osobistych przeżyć Attenborougha na własne
oczy doświadczającego dziesięcioleci katastrof ekologicznych, a po części
spis sugestii mających pomóc uleczyć i zazielenić naszą planetę. Książka
jednego z najbardziej szanowanych edukatorów na rzecz środowiska jest
inspirującym apelem o zmianę naszego kierunku – apelem jednej z najbardziej
uwielbianych osób naszej zagrożonej planety, którą Attenborough darzy tak
wielką miłością.

Oto kilka innych książkowych rekomendacji od naszych czytelniczek i
czytelników...

**„The Overstory” autorstwa Richarda Powersa.**

Świetna powieść o losach ludzi, których życie w różny sposób zmieniły
drzewa. Chociaż mamy do czynienia z fikcją, to przedstawione w niej kwestie
dotyczące polityki, aktywizmu i nauki są prawdziwe – autor bardzo uważnie
zgłębił tematykę.

„Dawno tak dobrze nie czytało mi się książki”. (Sarah)

**„Braiding Sweetgrass: Indigenous Wisdom, Scientific Knowledge and the Teachings of Plants” autorstwa Robin Wall Kimmerer.**
(Żubrówkowe warkocze: mądrość rdzennych mieszkańców, wiedza uczonych oraz nauki roślin)
Wspaniała powieść autobiograficzna, w której autorka opowiada o tym, jak dzięki nauce i swoim dziedzictwu plemienia Potawatomi zrozumiała rośliny. „Ta książka jest naprawdę super!”. (Nick)

**„Our House Is On Fire: Greta Thunberg’s Call to Save the Planet” autorstwa Jeanette Winter.**
Ilustrowana książka dla dzieci o Grecie Thunberg i jej mocnym przesłaniu. Oczywiście dorośli także mogą po nią sięgnąć. „Książka jest bardzo poruszająca. Mowa w niej nie tylko o kryzysie klimatycznym, ale też o rodzinie, która każdego dnia pomaga swoim dzieciom pogodzić się ze światem i jego szalonymi wartościami”. (David)  

Unikajcie Amazona. Mieszkacie w Wielkiej Brytanii? Wspierajcie lokalne
księgarnie, robiąc zakupy na stronach [Bookshop](https://bookshop.org/) oraz
[Hive](https://www.hive.co.uk/).

- - -

## Ludzie XR: Annette, Uganda

![](/assets/uploads/a2671a57-950b-48d5-a213-f9733def9410.jpg)

Jestem wolontariuszką z XR Afryka i wspólnie z inną osobą z Gambii działam
jako łączniczka regionalna. Pomagamy lokalnym grupom XR w Afryce zwracać się
o wsparcie i umieszczamy je na mapie naszego globalnego ruchu.

Wcześniej wraz z [Universal Versatile Society](https://uvsociety.org/)
starałam się szerzyć wiedzę na temat indyjskich rolników i rolniczek, którzy
popełniają samobójstwa, bo ich plony rujnuje zmiana klimatu. Wtedy natknęłam
się na stronę XR Global. Do XR dołączyłam w lutym 2019 roku; głęboko
wierzyłam, że uda mi się ocalić planetę i zamieszkujące ją gatunki przed
WYMARCIEM – blisko im do popełniających samobójstwo rolników.

Niektóre rebeliantki i rebelianci nie mogą brać udziału w akcjach, jeśli nie
otrzymają wystarczającej pomocy finansowej – zwłaszcza biorąc pod uwagę
obecną sytuację polityczną. Mocno angażuję się także w kampanię [Save Bugoma
Forest campaign](https://www.facebook.com/savebugoma/) i pomogłam
zorganizować niedawną akcję edukacyjną na temat COVID-19. Planujemy właśnie
udać się znów do kobiet i dzieci w Kasese, gdzie miała miejsce powódź.

Co stanowi dla mnie wyzwanie? Kontakty z niektórymi rebeliantami, którzy nie
mają zielonego pojęcia o naszym kontynencie, ale są uprzedzeni względem
Afrykanek i Afrykańczyków – wygląda to tak, jakby chcieli po cichu
praktykować kolonializm. To naprawdę trudne, ale mimo to wspólnie działamy w
imię zasad i wartości XR. Jednoczy nas cel organizacji.

Kolejnym wyzwaniem są klęski żywiołowe, które występują w naszym regionie z
powodu postępujących zmian klimatu: notoryczne osuwanie się ziemi przy Mount
Elgon, szarańcza niszcząca plony i oczywiście głód będący wynikiem
nieurodzaju.

Niespodziewanym aspektem mojej działalności w XR było obserwowanie, jak
grupa afrykańskich rebeliantów łączy siły, by pomóc należącej do naszej
organizacji osobie w Zambii; jej dom nawiedziła powódź. Udało nam się
skontaktować przez internet z władzami sąsiadującej z Zambią RPA, które czym
prędzej ruszyły na ratunek. Kolejną niespodzianką był ogromny sukces
kampanii [Save Nairobi National Park](https://t.co/NAAoGbD7tq).

Niestety nie mogę swobodnie mówić o swoich przemyśleniach na temat
Ugandy. Mój aktywizm opiera się głównie na poszerzaniu świadomości na temat
ekologicznych i społecznych wyzwań związanych ze zmianami klimatu. Unikam
bezpośrednich akcji politycznych.

- - -

## Dziękujemy

![](/assets/uploads/2e879545-557a-4e48-b17b-7fc14acbbcdc.jpg)

*List od Konstantina Fokina, rosyjskiego rebelianta, który obecnie bierze udział w strajku głodowym w moskiewskim więzieniu.*

Rebelianci i rebeliantki, dziękujemy za lekturę. Nie ustawajcie w wysiłkach!
Chcesz nas o coś zapytać albo przekazać nam swoją opinię? Napisz do nas!
Skontaktuj się z nami [tutaj](mailto:xr-newsletter@protonmail.com).

Znajdujemy się w kluczowej fazie ludzkiej historii. Abyśmy dalej mogli
szerzyć naszą misję, ruch XR potrzebuje środków finansowych. Docenimy każdą
kwotę, którą możesz
[ofiarować](https://chuffed.org/project/xrinternational).

[Wesprzyj Rebelię](https://chuffed.org/project/xrinternational){.xr-button}

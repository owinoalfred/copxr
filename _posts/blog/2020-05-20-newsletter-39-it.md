---
layout: page-small-width
lang: it
title: >-
  Global Newsletter #39: Computer, scarpe per bambini e finte perdite petrolifere: cos'hanno in comune?
slug: newsletter-39
date: '2020-05-20 20:32'
published: true
categories:
  - blog
header-class: bg-black text-light-gray
image: /assets/uploads/newsletter39_image1.jpg
seoImage: /assets/uploads/newsletter39_image1.jpg
---
![](/assets/uploads/newsletter39_image1.jpg)

Foto: Anthony Jarman

Cari ribelli,

Uno degli obiettivi principali del nostro movimento è sempre stato quello di
incoraggiare migliaia di persone di ogni tipo a riversarsi in strada giorno
dopo giorno per intraprendere azioni non violente di disobbedienza civile.

Così abbiamo corteggiato i media internazionali, aumentato la consapevolezza
dell'opinione pubblica e convinto pigri rappresentanti del governo a sedere
con noi al tavolo delle trattative.

Ma la diffusione del Coronavirus ci ha costretto ad abbandonare, almeno
temporaneamente, questa strategia. Le strade della nostra capitale non sono
più un luogo sicuro per organizzare proteste di massa, neppure per una causa
importante come la nostra.

Ma noi ribelli siamo gente irrequieta e creativa!

In questa newsletter ci concentreremo su un nuovo tipo di ostruzionismo di
massa - quello digitale. Gruppi in Australia e Danimarca hanno organizzato
campagne di ostruzionismo online che hanno visto la partecipazione di
ribelli da tutto il mondo.

Con l'aiuto dei propri laptop e telefoni, oltre che di software appositi,
centinaia di ribelli hanno bombardato siti internet, sciamato sui social e
attaccato via mail i responsabili dell'attuale crisi climatica e i loro
sostenitori.

Ma queste non sono le uniche azioni che ci hanno emozionato durante questo
mese. Che sia tramite il messaggio simbolico di migliaia di scarpe vuote
davanti a Trafalgar Square e l'Aia, l'attacco di una compagnia petrolifera
nazionale a Zagabria o il finto petrolio versato davanti al quarter generale
di una banca che finanzia progetti inquinanti, i ribelli continuano a
trovare espedienti per diffondere la verità mantenendo l'isolamento sociale.

E sempre su questa linea, è con grandissima gioia che possiamo finalmente
annunciare il ritorno di [XR
Libera](https://rebellion.earth/2020/05/20/xr-unchained-14/). Ci sono state
talmente tante azioni meravigliose in questo mese che non ci è stato
possibile nominarle tutte in una sola newsletter!

Questo è certamente un periodo di isolamento, ma è anche una possibilità di
prendere il controllo del nostro futuro. Ed è bellissimo vedere il nostro
movimento internazionale fare di tutto per veder realizzare questa
possibilità.

*Se volete aiutarci, consultate il nostro [sito web](https://rebellion.global/) e [scoprite la storia di XR](https://rebellion.global/about-us/).*

*Per connettervi con i ribelli della vostra zona, contattate il [gruppo XR più vicino a voi](https://rebellion.global/branches/). Se non c'è nessun gruppo nella vostra zona, [potete crearne uno voi](https://cloud.organise.earth/s/jGSWEoJ9PW65xLc)!* 

*Precedenti edizioni della newsletter sono disponibili [qui](https://rebellion.global/blog/).*

***Questa Ribellione ha bisogno del vostro supporto. Se non potete contribuire direttamente, potete [fare una donazione](https://chuffed.org/project/xrinternational).***

[Sostieni la
Ribellione](https://chuffed.org/project/xrinternational){.xr-button}

##  Contenuti

* [Azioni Principali](#Action-Highlights)
* [XR Libera](#XR-Unchained)
* [Prossimi Eventi](#Upcoming)
* [Avvisi](#Announcements)
* [Letture Imperdibili](#Must-Reads)
* [Membri di XR](#Humans-of-XR)

##  Azioni Principali

### Ostruzionismo Digitale in Danimarca

**6-9 MAGGIO | Online** Anche se non possiamo scendere in strada, possiamo sempre accedere a internet.

Questo il messaggio di [XR Danimarca](https://xrdk.org/), che ha
recentemente organizzato un blocco online di gruppi responsabili di alte
emissioni di CO2.

![](/assets/uploads/newsletter39_image2.jpg)

 *'Blocco Online: verità per le compagnie petrolifere'*

Ribelli danesi hanno creato un web browser add-on (vedi sotto) per
sommergere alcuni gruppi inquinanti con una marea di richieste. Ogni
richiesta conteneva un messaggio tratto da un recente [verbale sul clima
delle Nazioni
Unite](https://www.unenvironment.org/resources/assessment/geo-6-key-messages)
che evidenziava la necessità di agire in fretta.

L'azione è stata l'equivalente digitale di fare la fila al McDonald per
ordinare ripetutamente un inesistente Happy Meal zero waste e vegano.

I ribelli hanno preso di mira un gruppo diverso ogni giorno, comprese
compagnie petrolifere come Shell e BP, la compagnia di spedizioni Maersk e
il Ministro danese delle Finanze per aver recentemente offerto sussidi alla
compagnia aerea Scandinavian Airlines.

![](/assets/uploads/newsletter39_image3.jpg)

 *Il 'Dite la Verità' web browser add-on*

L'azione digitale ha visto la partecipazione di ribelli provenienti non solo
dalla Danimarca, ma anche dai Paesi Bassi, da Svizzera, Italia, Finlandia,
Germania, Australia, Regno Unito e Polonia.

- - -

### La Ribellione Digitale in Australia

**10-20 MAGGIO | Australia**

![](/assets/uploads/newsletter39_image4.jpg)

Mentre gli Australiani erano concentrati a combattere il Coronavirus, il
governo stava dando l'approvazione a nuovi progetti inquinanti. XR Australia
[ha lanciato una ribellione
digitale](https://ausrebellion.earth/get-involved/digital-rebellion/) per
protestare durante il lockdown.

La Ribellione digitale ha quattro obiettivi principali: ostruzionismo
digitale, sfidare l'attuale status quo con giuste alternative, attaccare
industrie che mettono in pericolo la nostra sopravvivenza e diffondere
solidarietà e senso di comunità attraverso l'aiuto reciproco.

La scorsa settimana, 100 ribelli sono 'sciamati' su ogni post pubblicato sui
social dalle [quattro principali banche
australiane](https://www.facebook.com/events/547798619212259/), evidenziando
come stessero finanziando la crisi climatica. Questa nuova strategia ha
avuto grande successo e dimostra come grazie alla tecnologia pochi ribelli
possano trovare soluzioni creative per creare un grande trambusto.

L'azione conclusiva di oggi invita i ribelli a dipingere le strade con fatti
sulla crisi climatica nel rispetto delle norme di distanziamento sociale.

![](/assets/uploads/newsletter39_image5.jpg)

 *Questo lunedì, ribelli hanno [attaccato via email](http://rxwtxaul.pythonanywhere.com/) un ministro dell'ambiente e Peabody Energy per aver acconsentito ad aprire una nuova miniera di carbone sotto una delle più grandi falde acquifere di Sydney.*

- - -

### Scarpe Vuote per Sussidi Senza Senso

**17 APR - 18 MAGGIO | L'Aia & Londra**

![](/assets/uploads/newsletter39_image6.jpg)

 *1000 paia di scarpe allineate di fronte al Parlamento olandese a l'Aia. Foto: Catharina Gerritsen*

Non potendo organizzare dimostrazioni di massa durante il lockdown, ribelli
a l'Aia e Londra hanno trovato un'alternativa creativa - occupare spazi
pubblici con scarpe vuote. Ogni paia rappresenta un ribelle in protesta
contro l'approccio miope con cui il governo sta gestendo la pandemia.

Ribelli di [XR Paesi Bassi](https://extinctionrebellion.nl/en/) hanno
riempito la piazza antistante il Parlamento olandese con oltre [1000 paia di
scarpe](https://extinctionrebellion.nl/en/extinction-rebellion-uit-met-duizenden-lege-schoenen-voor-de-tweede-kamer-kritiek-op-noodhulp-voor-grootvervuilers/)
per protestare contro la decisione del governo di fornire aiuti finanziari a
compagnie inquinanti come la KLM e l'Aeroporto Schipol. Hanno anche invocato
la costituzione di un' **Assemblea dei Cittadini** per decidere come
affrontare la pandemia e operare una transizione verso un futuro più equo e
sostenibile.

A Londra, ribelli hanno occupato Trafalgar Square con oltre [2000 paia di
scarpe da
bambino](https://rebellion.earth/2020/05/18/extinction-rebellion-put-thousands-of-kids-shoes-in-trafalgar-square-urging-government-to-remember-children-during-coronavirus-recovery/).
Hanno esortato il governo ad agire sulla crisi climatica durante la pandemia
per evitare che i bambini e i giovani debbano affrontare una crisi peggiore.

![](/assets/uploads/newsletter39_image7.jpg)

 *Trafalgar Square, Londra. Foto: Anthony Jarman*

Secondo il Dr Deepa Shah, un medico di Londra, "Stiamo vivendo uno di quei
**rari momenti nella storia dove tutto può cambiare**. Durante questa crisi,
la popolazione del Regno Unito ha dimostrato quanto siano importanti la
nostra salute e il nostro benessere.

"Davanti a noi si snodano **diverse vie**; possiamo scegliere di ritornare
alle nostre abitudini distruttive o possiamo scegliere un futuro che dia una
possibilità di salvezza ai nostri figli. Il Coronavirus finirà, ma il
cambiamento climatico non andrà da nessuna parte. I governi devono agire ora
per assicurare il nostro futuro."

Le scarpe sono state donate da vicini, genitori e insegnanti, e saranno a
loro volta donate a [Shoe Aid](https://www.shoeaid.co.uk/).

![](/assets/uploads/newsletter39_image8.jpg)

  *L'Aia. Foto: Catharina Gerritsen*

- - -

### Lo Sporco Patto della Croazia

**22 APR | Zagrabia, Croazia**

![](/assets/uploads/newsletter39_image9.jpg)

 *Piazza Ban Jelačić. Foto: Matej Kožić*

La prima delle due azioni organizzate dai coraggiosi ribelli di [XR
Zagabria](https://www.facebook.com/xr.zagreb/?hc_ref=ARRP5D0bW09MjrImhtJfJ3G_qjc3b7TpNwBiZEhvT1P-z94ARf4hpNl8LtdIAJfL0Bw&fref=nf&__tn__=kC-R)
ha assunto la forma di un messaggio per l' [Earth
Day](https://www.earthday.org/) scritto in gesso sulla pavimentazione della
piazza Ban Jelačić - '**La nostra casa è in pericolo**, ribelliamoci, la
ribellione è amore.'

La seconda azione ha preso di mira la compagnia petrolifera croata [INA](https://corporateeurope.org/en/2020/02/croatias-love-affair-dirty-energy).  

Sei mesi dopo l'annuncio da parte della Commissione Europea dell'istituzione
di un [Green
Deal](https://www.politico.eu/article/the-commissions-green-deal-plan-unveiled/)
che intende ridurre le emissioni di co2 e il consumo di combustibili fossili
in tutta l'Unione Europea nei prossimi 30 anni, il governo croato, che
possiede il 45% delle azioni dell'INA, ha firmato un [contratto di
patrocinio](https://euobserver.com/institutional/147169) con la compagnia
durante la sua presidenza di sei mesi dell'Unione Europea.

Oltre ad affermare di essere sostenibile, una semplice tattica di
[greenwashing](https://www.ina.hr/en/home/sustainable-development/environmental-protection/)
, l'INA ha recentemente investito [4 miliardi di
kuna](https://www.reuters.com/article/us-croatia-ina-refinery/croatian-oil-company-ina-to-modernize-rijeka-refinery-idUSKBN1YG268)
(più di 5 miliardi di euro) nelle proprie raffinerie a Rijeka e Sisak. I
ribelli di Zagabria hanno chiesto ai politici di rompere **i legami di
convenienza con compagnie coinvolte nella produzione di combustibili
fossili** ed ascoltare la comunità scientifica.

![](/assets/uploads/newsletter39_image10.jpg)

 *Ribelli espongono uno striscione fuori dal quartier generale dell'INA: 'Energie Rinnovabili per Salvare il Pianeta'. Foto: Matej Kožić* 

- - -

### Spruzzi di Petrolio per Barclays

**7 MAGGIO | Londra, UK**

![](/assets/uploads/newsletter39_image11.jpg)

 *Ribelli srotolano uno striscione e cospargono di finto petrolio le finestre del quartier generale di Barclays a Londra* 

Venerdì 7 maggio, giorno dell'assemblea generale annuale della banca, tre
ribelli hanno partecipato (rispettando le norme di social distancing e con
tanto di mascherina) a una protesta davanti al quartier generale di Barclays
a Londra.

Dopo aver cosparso l'edificio di finto petrolio, i ribelli hanno espresso un
semplice messaggio: Barclays deve rispettare l'obiettivo di azzerare le
proprie emissioni di co2 e interrompere i propri finanziamenti a progetti e
compagnie coinvolte nella produzione di combustibili fossili – **£95
miliardi** negli ultimi tre anni, i più [alti di qualsiasi altra banca
europea](https://static1.squarespace.com/static/5e92fc26c2923c644ba1f4a5/t/5e9dacea6271da3441aace6f/1587391760849/UKBanksReport_V6.pdf?link_id=24&can_id=406f8484cac9b97f5801312a06199147&source=email-uk-newsletter-14-no-going-back&email_referrer=email_789359&email_subject=uk-newsletter-14-no-going-back).

I ribelli hanno anche intimato alla banca di cooperare con il governo per
realizzare l'unica opzione di sviluppo fattibile per un mondo post-Covid:
una **transizione ecologica**.

Questo significa non solo interrompere ogni finanziamento alla produzione di
combustibili fossili per ridurre le emissioni di co2, ma anche investire in
alternative a tasso zero di emissioni. Con i prezzi del petrolio ai minimi
storici e l'intera industria in crisi, questo è il momento di agire.

- - -

### XR Libera

*Chi avrebbe mai detto che una sola newsletter non sarebbe riuscita a contenere tutte le azioni avvenute durante il lockdown? Cari ribelli, non smettete mai di sorprenderci. Continuate così! Potete leggere [XR Libera](https://rebellion.earth/2020/05/20/xr-unchained-14/) per trovare altre meravigliose e coraggiose iniziative che non hanno trovato spazio in questa edizione.* 

![](/assets/uploads/newsletter39_image12.jpg)

![](/assets/uploads/newsletter39_image13.jpg)

 *In senso orario, in alto a sinistra: Seebrucke, Dresda, Heidelberg.* 

In una campagna tuttora in corso, ribelli tedeschi e austriaci hanno invaso
i parcheggi della città per **sostituire le macchine con vasi di fiori**,
molti con annessi parcheggi per biciclette. Secondo i ribelli, **il
giardinaggio urbano** migliora la qualità della vita, rafforza le relazioni
sociali e migliora l'autosufficienza della città.

![](/assets/uploads/newsletter39_image14.jpg)

Nella **città tedesca di Saarbrucken** membri di XR e Animal Rebellion hanno
tinto le acque di due fontane cittadine di un 'velenoso colore verde' per
'rendere visibile la crisi climatica'. La scritta sul cartello recita 'Le
politiche sul clima ci stanno avvelenando!'

![](/assets/uploads/newsletter39_image15.jpg)

**Nel Regno Unito** ribelli di St Ives, Cornovaglia, hanno creato una **[Domenica dove non si torna indietro](https://www.facebook.com/NO-GOING-BACK-Sundays-another-world-is-possible-100121778374234/) movement**. Indossando mascherine protettive e rispettando le misure di social distancing, hanno cominciato a [esporre cartelli fatti in casa](https://www.youtube.com/watch?v=rJNV1-Y8dy4&feature=youtu.be) in una famosa località della zona ogni domenica alle 10 di mattina. L'idea si è velocemente diffusa in altre aree del Regno Unito e oltre.

![](/assets/uploads/newsletter39_image16.png)

Ribelli di **Cambridge e in tutto il Regno Unito** hanno reso le strade
della città **bike-friendly** creando nuove piste ciclabili. Potete trovare
qui la [descrizione
dell'attività](https://docs.google.com/document/d/1jBUhJMj59L5XbaJACYyZwekrm29rEYj1exHeBo2ry4Y/edit?usp=sharing)
se volete contribuire anche voi a riappropiarvi delle vostre strade.

Cliccate qui per [la versione completa di XR
Libera](https://rebellion.earth/2020/05/20/xr-unchained-14/)

- - -

## Prossimi Eventi

### Mese di Conoscenza della Liberazione Africana: La Parola alle Donne

**8-25 MAGGIO | 6-7.30pm BST | Online**

![](/assets/uploads/newsletter39_image17.jpg)

Questo è il mese di conoscenza della liberazione Africana - una celebrazione
internazionale della cultura pan-Africana contro i sistemi di potere che
hanno tentato di sopprimerla ed eradicarla.

[Il network di solidarietà internazionale di
XR](https://www.facebook.com/XRIntSol), che unisce XR a movimenti di
resistenza nel Sud del pianeta, il gruppo giovani di XR UK e il [Forum di
Voci Africane](https://africanvoicesforum.org.uk/) hanno collaborato per
organizzare una breve serie di conferenze a tema pan-africano online.

L'ultima discussione, '[La Parola alle
Donne](https://www.facebook.com/events/499752487598201/)', si concentrerà
sulle sfide affrontate dalle donne costrette ad emigrare a causa di guerre e
cambiamenti climatici in Africa e nel Sud del pianeta. I nomi delle
attiviste partecipanti all'evento verranno annunciati questa settimana.

Le prime due discussioni, '[L'esperienza di ecocidio vissuta dalle comunità di colore internazionali](https://youtu.be/TW_hw4kCA7w)' e '[Giovani in Azione](https://youtu.be/v8zjLeWLLxs)', sono accessibili tramite questi link.  

## Il Cambiamento è Qui: Decidiamo Insieme

**30 MAGGIO| L'ufficio dei vostri rappresentanti politici locali**

![](/assets/uploads/newsletter39_image18.png)

Mentre sempre più paesi cominciano a rilassare le misure di confinamento, ci
troviamo di fronte ad un bivio.

Scegliere la salute o scegliere il guadagno. Abbiamo una scelta. Sostenere
le nostre comunità e il pianeta o finanziare le industrie che ci stanno
uccidendo. Abbiamo una scelta. Affidare il nostro futuro alle nostre
comunità o ai nostri governi. Abbiamo una scelta.

È il momento di **fidarci della comunità** e **decidere insieme** come
affrontare il Coronavirus e prepararci in modo da non dover mai più ripetere
questa esperienza. Come parte della ripresa post-coronavirus, chiediamo che
sia un' **Assemblea dei Cittadini** a scegliere come ricostruire la nostra
economia, la nostra democrazia e il nostro futuro.

Sabato 30 Maggio, portate questo messaggio agli uffici dei vostri politici o
delle autorità locali. Fate attenzione a seguire le misure di distanziamento
sociale: venite soli, indossate una mascherina e rispettate una distanza di
sicurezza di almeno 3 metri.

Quest'azione è stata organizzata da XR UK, ma speriamo che altri ribelli in
tutto il mondo parteciperanno nello stesso giorno. Potete trovare più
informazioni [qui](https://www.facebook.com/events/2894230050662393/).

- - -

## Annunci

### Nascita di XR Europa

![](/assets/uploads/newsletter39_image19.jpg)

Dopo che la diffusione della pandemia ha reso impossibile continuare a
pianificare una Ribellione Europea a Bruxelles, i ribelli di tutta Europa
hanno deciso di fondare un nuovo ambizioso progetto: XR Europa.

L'obiettivo di XR Europa è coordinare gruppi nazionali e pianificare azioni
mirate all'Unione Europea. Il gruppo vuole spingere le istituzioni a mettere
la vita prima del guadagno e riconoscere la necessità di giustizia
climatica, ecologica e sociale.

Se volete aiutare XR Europa a raggiungere questi obiettivi, abbiamo bisogno
delle vostre capacità! Per partecipare o saperne di più contattate
[xreustrategy@protonmail.com](mailto:xreustrategy@protonmail.com) o visitate
la loro [pagina
Facebook](https://www.facebook.com/Extinction-Rebellion-Europe-102775237814442/).

### Scrittori ed Editori Ribelli Cercasi

![](/assets/uploads/newsletter39_image20.jpg)

Anche se confinati in casa, abbiamo ancora infinite storie da raccontare per
ispirarvi, educarci a vicenda e tenere viva la Ribellione.

Se volete unirvi al team che esplora tematiche relative all'emergenza
climatica ed ecologica, questa è la vostra occasione: **il team che cura il
sito internazionale di XR sta cercando scrittori per il nostro blog!**

Stiamo cercando scrittori e redattori volontari con un occhio attento ai
dettagli. Tutte le posizioni possono essere ricoperte online e non è
necessaria nessuna esperienza precedente! Se l'idea vi interessa, compilate
[questo
questionario](https://forms.organise.earth/index.php?r=survey/index&sid=271367&lang=en).

### Volontari Social Cercasi

![](/assets/uploads/newsletter39_image21.jpg)

Supporto Globale è il gruppo internazionale di XR e il team Media &
Comunicazioni sfrutta ogni strumento mediatico per connettere i ribelli di
tutto il mondo. Il gruppo sta cercando volontari per **contribuire a creare
e coordinare contenuto mediatico.**

Se avete già lavorato con piattaforme online quali Facebook, Instagram,
Twitter o YouTube o avete esperienza nella transmissione di contenuti, nella
collaborazione con influencer o nel montaggio, contattateci.

Riempite questo
[modulo](https://forms.organise.earth/index.php?r=survey/index&sid=872857&lang=en)
o mandate una mail a XRint-onboarding@protonmail.com

### XR Podcasts: 'Perchè il 2050 è troppo tardi' e 'Meno è Meglio'

![](/assets/uploads/newsletter39_image22.jpg)

Condividiamo qui i nostri podcast più recenti. Nell'[episodio
11](https://rebellion.earth/2020/05/18/less-is-more-extinction-rebellion-podcast/)
Jason Hickel ci parla della nostra ossessione per la crescita in un pianeta
con una quantità limitata di risorse. Non è possibile ottenere tutto.

Nell' [episodio
10](https://rebellion.earth/2020/05/05/2050-is-too-late-extinction-rebellion-podcast/)
il podcast team ha interrogato alcuni scienziati sull'obiettivo del Regno
Unito di azzerare le emissioni di co2 entro il 2050. Insieme hanno spiegato
come questa scadenza sia troppo lontana e rappresenti un pericolo per gli
essere umani, così come per ogni altra specie vivente sul pianeta.

### Banner della Newsletter Internazionale - vogliamo le vostre creazioni!

![](/assets/uploads/newsletter39_image23.jpg)

 *Copyright: Olivia Burnett*

Avete notato la nuova intestazione della newsletter? Questa meravigliosa
opera d'arte è stata creata da Jane Mutiny e rappresenta il pericolo della
perdita di specie viventi a causa della crisi climatica, con animali già
estinti al centro e altre specie in pericolo sulla sinistra, ma ci offre
anche una flebile speranza con alcune specie presunte estinte ma
recentemente ricomparse dipinte sulla destra.

Se volete vedere le vostre creazioni decorare questa newsletter inoltratele
in forma di immagini ad alta risoluzione con proporzioni di circa 2:1 per
3:1 a [xr-newsletter@protonmail.com](mailto:xr-uknewsletter@protonmail.com).

- - -

## Letture Imperdibili

* [Reset:](https://en.reset.org/blog/solar-powered-website-offering-vision-eco-friendly-internet-04232020?fbclid=IwAR1XWb42n9dmAn7I_27gSCTXdj2-7u1U6oFlxilhWYckkl1-qX-YdOubLvI)
  Il sito web che funziona ad energia solare e offre una visione di un
  Internet sostenibile.
* [Carbon
  Brief:](https://www.carbonbrief.org/analysis-coronavirus-set-to-cause-largest-ever-annual-fall-in-co2-emissions)
  Coronavirus 'causa il più alto crollo annuale di emissioni di co2 nella
  storia'.
* [Scientific
  American:](https://www.scientificamerican.com/article/why-co2-isnt-falling-more-during-a-global-lockdown/)
  'Perchè le emissioni di co2 durante il lockdown non stanno calando di
  più?'
* [The Dark Mountain Project:](https://dark-mountain.net/whats-possible/)
  Un'intervista con Charles Eisenstein sulla necessità di una 'disgregazione
  totale' dello stile di vita moderno in modo da poter 'entrare in un mondo
  migliore'.
* [The
  Conversation:](https://theconversation.com/stop-blaming-each-other-for-the-climate-crisis-coronavirus-shows-what-we-can-achieve-together-136013)
  'Smettetela di incolparvi a vicenda per la crisi climatica - il
  Coronavirus ci mostra cosa possiamo realizzare insieme'.

- - -

## Membri di XR

**Joel, Cile**

![](/assets/uploads/newsletter39_image24.jpg)

"Vivo in una città della Patagonia chiamata Chaitén. L'ambiente circostante
è così bello che è inevitabile stringere un forte legame con la natura. I
miei genitori mi hanno insegnato ad apprezzare e connettermi con la natura.

Sono anche un membro della comunità indigena **Mapuche**. Ci dedichiamo con
tutti noi stessi a proteggere la natura intorno a noi. Ho imparato che è
impossibile amare ciò che non si conosce, quindi è importante che la gente
conosca e abbia esperienza della natura.

Spesso dobbiamo trascorrere lunghi periodi di siccità. Nella nostra zona
siamo estremanente consapevoli che **il cambiamento climatico affligge
soprattutto le comunità più povere** , mentre le zone e le comunità più
ricche risentono minimi effetti ...."

Potete continuare a leggere la storia di Joel
[qui](https://www.facebook.com/groups/468678977056685/permalink/533268130597769/).

*Stiamo ricevendo storie di individui straordinari e vogliamo sentire le vostre. Per continuare a leggere - o condividere la vostra esperienza - unitevi al nostro [gruppo Facebook](https://www.facebook.com/groups/468678977056685/).*

- - -

## Grazie

Grazie per aver letto fin qui. Nonostante il lockdown, ci sono talmente
tante attività emozionanti in corso nel nostro movimento che abbiamo a
malapena il tempo di scrivere questa conclusione. Continuate così! Per
qualsiasi domanda contattate pure
[xr-newsletter@protonmail.com](mailto:xr-newsletter@protonmail.com).

Siamo in una fase cruciale della storia umana, e la Ribellione ha bisogno di
fondi per diffondere il nostro messaggio. Anche il più piccolo
[contributo](https://chuffed.org/project/xrinternational) può fare la
differenza.

[Sostieni la
Ribellione](https://chuffed.org/project/xrinternational){.xr-button}

---
lang: pl
title: 'Globalny Newsletter #43'
slug: newsletter-43
date: '2020-09-10 12:38'
published: true
categories:
  - blog
image: /assets/uploads/newsletter-43-image3.jpg
seoImage: /assets/uploads/newsletter-43-image3.jpg
seoTitle: 'Extinction Rebellion Global Newsletter #43'
seoDescription: >-
  Fala światowej rebelii przed nami. Rebelianci i rebeliantki 
  powracają na ulice wielu miast świata z sercem pełnym odwagi i 
  miłości oraz z niemałą dozą podstępu.
---
  

*Drodzy Rebelianci, Drogie Rebeliantki,* {.hero-text .text-left}

Fala światowej [rebelii przed
nami](https://rebellion.global/press/2020/09/01/global-rebellion/).
Rebelianci i rebeliantki powracają na ulice wielu miast świata z sercem
pełnym odwagi i miłości oraz z niemałą dozą podstępu.

Ostatnie miesiące były dla nas wszystkich dziwne i trudne, ale decyzję o
powrocie na ulice podjęliśmy po długich rozmyślaniach i dyskusjach. Chociaż
w naszej rebelii rozbrzmiewają radosne tony, nie podchodzimy do niej z
lekkim sercem, czy nie licząc się z konsekwencjami. Wręcz przeciwnie:
konsekwencje naszych czynów bierzemy naprawdę poważnie.

![](/assets/uploads/newsletter-43-image3.jpg)  *Kolorowa rebelia z
zachowaniem dystansu społecznego w Szwecji jest czymś godnym pochwały.*

Do tej pory nasze rządy oraz liderzy i liderki nie wsłuchiwali się w naukę i
nie działali proporcjonalnie do sytuacji alarmowej. Pomimo wyniszczających
wyzwań dnia dzisiejszego nasza relacja z klimatem na pewno będzie
decydującym wyborem, przed którym stanie nasze pokolenie.

Naszym zadaniem jest żądanie właściwej odpowiedzi na czekającą nas
katastrofę. Robimy to dla dobra naszych dzieci. Robimy to dla siebie
nawzajem. Robimy to dla nas samych. Bo chcemy żyć.

Wybór jest prosty: Rebelia albo wymarcie.

![](/assets/uploads/newsletter-43-image16.jpg)

W pięciu krajach zorganizowano już wiele inspirujących akcji: od [różowych
łosi w
Szwecji](https://www.facebook.com/ExtinctionRebellion/posts/669535493662562)
po sztuczną krew [przed nowojorskim wieżowcem Trump
Tower](https://twitter.com/ScooterCasterNY/status/1303059148234543109), nie
mówiąc o wszystkich kolorowych wybrykach [brytyjskiej
Rebelii](https://extinctionrebellion.uk/category/newsletter/). Poniżej
przeczytasz o wszystkich pięknych szczegółach akcji.

Nie jest za późno, żeby się zaangażować. Zbierz lokalnych rebeliantów i
rebeliantki, [weźcie udział w szkoleniu](https://rebellion.global/training/)
i [przygotujcie swoje banery](https://rebellion.global/get-involved/)!

W tym wydaniu newslettera przeczytasz również o nadchodzącej akcji
organizowanej przez [Fashion Act
Now](https://www.crowdfunder.co.uk/fashion-act-now#start). Jej celem jest
przekształcenie branży mody i zbojkotowanie Międzynarodowego Tygodnia
Mody. Więcej informacji już wkrótce!

![](/assets/uploads/newsletter-43-image1.jpg)  *„Kochamy Ziemię”*

Na koniec porozmawiamy o Rurociągu Wschodnioafrykańskim (czyli East African
Crude Oil Pipeline, w skrócie EACOP), którego budowę wspiera afrykański
Standard Bank. [XR RPA](http://extinctionrebellion.org.za/) prosi wszystkich
rebeliantów i rebeliantki o nawoływanie do bojkotu banku. Więcej informacji
uzyskasz
[tutaj](https://docs.google.com/document/d/1Z81Nhl0szvoUxaTOgpurizG2_bEoLMzBFdUSpDMUn1k/edit).

![](/assets/uploads/newsletter-43-image21.jpg)

Jeśli chcielibyście pomóc, możecie zajrzeć na naszą
[stronę](https://rebellion.global) i [dowiedzieć się więcej o
XR.](https://rebellion.global/about-us/)

By połączyć siły z rebelianckimi osobami ze swojej okolicy, skontaktuj się
ze swoją [najbliższą grupą XR](https://rebellion.global/branches/). Jeżeli
blisko ciebie nie ma działającej grupy, [załóż
ją!](https://cloud.organise.earth/s/jGSWEoJ9PW65xLc)

Jeżeli masz ochotę poczytać wcześniejsze numery newslettera, znajdziesz je
[tutaj](https://rebellion.global/blog/).

Ta Rebelia potrzebuje Twojego wsparcia. Jeśli nie możesz zaoferować nam
swojego czasu, zastanów się, czy jesteś w stanie [wspomóc nas
finansowo](https://chuffed.org/project/xrinternational).

[Wesprzyj Rebelię](https://chuffed.org/project/xrinternational){.xr-button}


## Ostatnie akcje

----------

### Rebelia z łosiem na czele

7 WRZ | Lysekil, Szwecja

[XR Szwecja](https://www.extinctionrebellion.se/) świetnie rozpoczęła ten
sezon rebelii! Zwieńczeniem wielu tygodni przygotowań było pojawienie się w
centrum miasta [zapadającego w pamięć różowego
łosia](https://www.facebook.com/extinctionrebellionsverige/posts/611616073076792)
oraz zablokowanie ulic i mostów przed parlamentem.

![](/assets/uploads/newsletter-43-image24.jpg)  *Słynny różowy łoś.*

A potem wszystko potoczyło się szybko. Rebelianci i rebeliantki przynieśli
pod siedzibę główną Preemraff sztuczną ropę naftową i [głoszącą prawdę
wiadomość](https://www.facebook.com/extinctionrebellionsverige/posts/611655066406226).
Spółka zajmuje się wydobyciem ropy naftowej i planuje zatrważającą
rozbudowę, która doprowadzi do ekoeksterminacji. W międzyczasie rebelianci i
rebeliantki na moście Vasa postarali się o to, by nikt nie zapomniał o
zbrodniach „Preemu” – pomogła im w tym [akcja rozlania symbolicznej
ropy](https://www.facebook.com/extinctionrebellionsverige/posts/614660116105721).

Policja przegoniła z mostu [wszystkich rebeliantów i
rebeliantki](https://www.facebook.com/extinctionrebellionsverige/posts/611816136390119?__cft__[0]=AZUtB1vxcoeRxrlh7l2luWpCZBm1n5QeicBndGMZRaiaDXmwcf26j3zINxbSVt8SuX9XmwqK-vtBPcNA71PCoTMLJzL1wdMRqRKrEhu9qasva9IKh6lxDaGcEo3Hvt4xU2wyuGFEa4MiMW9Fh-GR3k49WVoHh8BBvoMEVObhvnV1mg&__tn__=%2CO%2CP-R),
ale czekała na nią niespodzianka – w tym czasie
[zablokowano](https://www.facebook.com/watch/live/?v=2019462828188170&ref=watch_permalink)
kolejny most! Z niego również wygoniono uczestników i uczestniczki protestu,
ale – tak, dobrze zgadliście –rebeliantki i rebelianci pojawili się znowu,
tym razem w jeszcze liczniejszym gronie, i zablokowali Kungsgatan, [główną
ulicę
Sztokholmu](https://www.facebook.com/extinctionrebellionsverige/posts/611882859716780).
Przez kilka godzin nie przejechał przez nią ani jeden samochód, a zamiast
warczenia silników po okolicy niosła się muzyka!

![](/assets/uploads/newsletter-43-image19.jpg)

Następnego dnia rebelia nabrała bardziej politycznego charakteru:
[zablokowany został
Parlament](https://www.facebook.com/extinctionrebellionsverige/posts/612496662988733).
Pomimo deszczu nie zabrakło wspólnych śpiewów, powiewających flag i
kleju. Kiedy policji udało się w końcu rozproszyć demonstrację pod
Parlamentem, rebelianci i rebeliantki pojawili się ponownie, tym razem
[znowu na
Kungsgatan](https://www.facebook.com/extinctionrebellionsverige/posts/612644906307242),
a wieczorem był ich już tam [całe
mnóstwo](https://www.facebook.com/extinctionrebellionsverige/posts/612644906307242).

![](/assets/uploads/newsletter-43-image11.jpg)

Ostatniego dnia akcji rebelianci i rebeliantki [wyruszyli w zmasowany
marsz](https://www.facebook.com/watch/live/?v=437673817164849&ref=watch_permalink)
– ale dystans społeczny nadal został zachowany. Chociaż policja próbowała
zatrzymać protest, powołując się na ustawę covidową, czuć było niesamowitą
energię uczestników i uczestniczek.

Szwedzka rebelia odniosła niezwykły sukces, a za pomocą internetu wieść o
niej dotarła do [ogromnej liczby
osób](https://www.facebook.com/extinctionrebellionsverige/posts/612892419615824).
My mamy dla Was [podsumowanie
wideo](https://www.facebook.com/extinctionrebellionsverige/posts/613655516206181)
z weekendu oraz [przegląd
zdjęć](https://www.facebook.com/ExtinctionRebellion/posts/669535493662562).

![](/assets/uploads/newsletter-43-image10.jpg)

Ale XR Szwecja miała jeszcze coś w zanadrzu dla Preem! Zaledwie wczoraj
czworo odważnych rebeliantów i rebeliantek [zablokowało
wjazd](https://www.facebook.com/extinctionrebellionsverige/videos/338566434035448)
do rafinerii Preem w Lysekil. Przykuli się do dwóch baryłek i we współpracy
z lokalną kampanią [Stoppa
Preemraff](https://www.facebook.com/stoppapreemraff/) ponownie zwrócili
uwagę krajowych mediów. Dzisiaj natomiast rebelianci i rebeliantki w
Sztokholmie kontynuują protesty [przed
parlamentem](https://www.facebook.com/extinctionrebellionsverige).

Jakakolwiek przyszłość czeka rafinerie ropy naftowej, jedno jest pewne:
energii grupie XR Szwecja na pewno nie zabraknie!

----------

### Nie mówcie o nas, ale o kryzysie klimatycznym.

4 WRZ – teraz | Polska

Dziesiątki rebeliantek i rebeliantów z [XR
Polska](https://twitter.com/XRPolska) zakończyło trzeci dzień akcji Polskiej
Rebelii, blokując ulicę Świętokrzyską i Marszałkowską w samym centrum
[Warszawy](https://twitter.com/TOPTVPINFO/status/1302993015892475904). Część
protestujących przykleiła się do oblanych betonem opon.

![](/assets/uploads/newsletter-43-image17.jpg)  *Młoda polska rebeliantka
przenoszona przez warszawską policję.*

Policja szybko pojawiła się na miejscu. Zatrzymano kilkoro młodych
rebeliantów, ale towarzyszyli im prawnicy i prawniczki, którzy czuwali, by
przestrzegano ich praw obywatelskich. Negocjatorzy i negocjatorki XR
złagodzili konflikt zaistniały między protestującymi a wściekłymi
obywatelami i obywatelkami. Niektórzy z nich nazywali osoby uczestniczące w
proteście „ekoterrorystami”.

Jak mówi jedna z osób biorących udział w akcji: „Kiedyś, żeby być
terrorystą, trzeba było uprowadzić samolot, zastrzelić kogoś, podłożyć
gdzieś bombę... Dzisiaj wystarczy sprawić, żeby ktoś spóźnił się do pracy.”

![](/assets/uploads/newsletter-43-image15.jpg)  *Polska fala rebelii.*

Rebelianci i rebeliantki żądają natychmiastowych działań, w tym ogłoszenia
klimatycznej sytuacji alarmowej. Mówią, że jeśli rząd nie będzie bił na
alarm, zrobią to oni.

Wiadomość XR Polska jest jasna: fakty mówią same za siebie. Dialog społeczny
przestał być już w Polsce opcją. Teraz jedyną drogą do zmian jest
nieposłuszeństwo obywatelskie.

----------

### Wyraźny sygnał dla Trumpa w Nowym Jorku

7 WRZ | Nowy Jork, USA

![](/assets/uploads/newsletter-43-image12.jpg)  *Zdjęcie: James
Messerschmidt*

Nowojorscy rebelianci i rebeliantki rozpoczęli dzień od ceremonii
zorganizowanej przed Bethesda Fountain w Central Parku. W ten sposób
pokazali swoją solidarność z organizacjami [Refuse Fascism
NYC](https://refusefascism.org) oraz [Defend Democracy in
Brazil](https://www.defenddemocracyinbrazil.org).

Stworzona przez protestujących artystyczna konstrukcja „climate ribbon”
(ang. wstążka klimatyczna) reprezentowała żałobę po wszystkim tym, co każdy
z nas straci w wyniku chaosu klimatycznego. Symbol ten oznacza również naszą
solidarnościową walkę w obliczu obecnej sytuacji klimatycznej. Rebelianci i
rebeliantki opłakiwali Ziemię, domagali się zmian systemowych i maszerowali
na rzecz sprawiedliwej, ekologicznej przyszłości.

Następnie pod budynkiem Trump International Hotel & Tower na Manhattanie
aresztowano troje odważnych rebeliantów po tym, jak [wspięli się na Columbus
Circle
Globe](https://twitter.com/ScooterCasterNY/status/1303059148234543109), na
którym wywiesili baner z żądaniem sprawiedliwości klimatycznej.

Zajściu towarzyszyły okrzyki: „Jesteśmy nie do zatrzymania. Inny świat jest
możliwy” oraz jazzowe rytmy autorstwa ulicznych artystów. Kilka wideo do
obejrzenia
[tutaj](https://twitter.com/MichelleLhooq/status/1303145183605927936).

![](/assets/uploads/newsletter-43-image7.jpg)

----------

### Królewska rebelia

1 i 2 WRZ | Haga i Amsterdam, Holandia

![](/assets/uploads/newsletter-43-image13.jpg)  *‘Burgerberaad’
(niderl. panel obywatelski) to ostatni krzyk mody. Zdjęcie: Romy Fernandez*

[Rebelianci w
Holandii](https://www.emma.nl/artikelen/waarom-haken-actievoerders-aan-bij-extinction-rebellion)
ogłosili nadejście wrześniowej Rebelii, podczas której odbędą się akcję w
Hadze i Amsterdamie.

Kiedy posłowie i posłanki wrócili po wakacyjnej przerwie do Tweede Kamer
(czyli parlamentu Holandii), powitało ich 400 osób protestujących na rzecz
klimatu. To koalicja Extinction Rebellion, Piątków dla Przyszłości oraz
Młodzieżowej Akcji Klimatycznej.

[50 rebeliantów i rebeliantek wskoczyło do
stawu](https://twitter.com/fuut_ruud/status/1300728869000024067), który
otacza budynek Parlamentu, i wytknęło rządowi brak działań w sprawie alarmu
klimatycznego. Nawoływało także do wyrzucenia ze struktur władzy lobbystów
działających na rzecz paliw kopalnych.

![](/assets/uploads/newsletter-43-image8.jpg)  *„Polderen tot het water aan
de lippen staat?” (niderl. Podejmowanie politycznych kompromisów i powolnych
decyzji, aż woda zaleje nam usta?”)’*

Rebelianci i rebeliantki nawoływali do ustanowienia panelu obywatelskiego na
rzecz alarmu klimatycznego i ekologicznego. Pomógł im w tym „śmieciowy pokaz
mody”, w którym zaprezentowano kreacje wykonane z odpadów. Rebelianci i
rebeliantki powrócą do Parlamentu 15 września, by uronić łzy nad zapewne
kolejnym zmarnowanym rokiem, jeśli chodzi o klimat. Akcja „Traanrede” to ich
łzawa wersja „Troonrede” – przemowy, podczas której ze swojego tronu król
ogłasza budżet na przyszły rok.

Następnego dnia rebelianci i rebeliantki byli już w Amsterdamie, gdzie
uczestniczyli w królewskim ogłoszeniu. Dwoje rebeliantów, udających króla
Wilhelma i królową Maksymę, wspięło się na balkon Pałacu na Placu Dam, skąd
[pomachali do swych poddanych i umieścili
baner](https://twitter.com/NLRebellion/status/1301227481467359233)
oznajmiający o ich poparciu dla nadchodzącej Rebelii.

Wrześniowa Rebelia powraca do Hagii 15 września, a do Amsterdamu – podczas
długiego weekendu od 18 do 21 września. Więcej informacji znajdziesz
[tutaj](https://extinctionrebellion.nl/).

----------

### Sabotaż hulajnóg w Lyon

04 WRZ | Lyon, Francja

W tym tygodniu grupa XR Lyon [ponownie
podjęła](https://www.leprogres.fr/economie/2020/09/03/ce-jeudi-matin-operation-neutralisation-de-trottinettes-en-libre-service-par-des-activistes-ecologistes)
trwającą od dawna
[kampanię](https://extinctionrebellion.fr/blog/2020/07/09/reponse-aux-entreprises-de-trottinettes-electriques.html)
przeciwko „trotinettes” (fr. hulajnogi).

Rebelianci i rebeliantki z Lyon twierdzą, że te „swobodnie poruszające się”
hulajnogi elektryczne zajmują wspólną przestrzeń i szkodzą transportowi
publicznemu, pieszym oraz środowisku – między innymi dlatego, że promują
kulturę tanich, „jednorazowych” produktów, a nie zrównoważonej przyszłości
([tutaj](https://extinctionrebellion.fr/blog/2020/07/09/reponse-aux-entreprises-de-trottinettes-electriques.html)
przeczytasz ich mistrzowskie podsumowanie sytuacji (po francusku)).

![](/assets/uploads/newsletter-43-image23.jpg)  * „Wasze baterie litowe
wpędzą nas do grobu” – zapewniamy, że hasło brzmi po francusku o wiele
lepiej.*

Podczas nocnej akcji doszło do „sabotażu” stu hulajnóg (osiągniętego głównie
przez zamalowanie kodów QR graffiti z symbolem XR). Na mieście pojawiły się
również [plakaty](https://twitter.com/xr_lyon/status/1302201405445468160)
przedstawiające prawdę o tym środku transportu, a na mediach
społecznościowych –
[posty](https://twitter.com/xr_lyon/status/1302201363921805313). Francuscy
rebelianci i rebeliantki wracają z les vacances i zaczynają przygotowania do
[jesiennych akcji](https://www.facebook.com/xrfrance/events/). Nie możemy
się doczekać, co przygotują dla nas w tym sezonie!

----------

### Brytyjska Rebelia: Zatrzymujemy prasę, popieramy ustawę.

1 WRZ – teraz | Londyn, Cardiff, Manchester.

![](/assets/uploads/newsletter-43-image9.jpg)  *Blokada przed drukarnią
gazet. Zdjęcie: Gareth Morris*

W Wielkiej Brytanii końca dobiega właśnie ósmy dzień Rebelii. Możemy jednak
z pewnością powiedzieć, że cokolwiek jeszcze przed nami, to nic nie przebije
skutków akcji, która obudziła nas w sobotę.

Grupa 100 rebeliantów i rebeliantek zablokowała w nocy trzy główne drukarnie
gazet, co spowodowało wielki niedobór prasy w całym kraju. Publikacje,
których dotyczyła akcja, należą do pięciu miliarderów trzymający w ryzach
brytyjskie media. Nie głoszą prawdy o kryzysie klimatycznym, bo szkodzi ona
ich interesom.

Przy zdenerwowanych oligarchach popularne media nie mogły nas już dłużej
ignorować, a rząd zagroził, że
[przeklasyfikuje](https://extinctionrebellion.uk/2020/09/08/spine-chilling-and-stalinist-baroness-mps-and-former-counter-terrorism-policeman-speak-out-against-reclassifying-extinction-rebellion-as-serious-organised-crime/)
nasz ruch jako [„zorganizowaną grupę
przestępczą”](https://www.theguardian.com/environment/2020/sep/06/extinction-rebellion-organised-crime-group-ridiculous-uk).
Policja odznaczała się momentami śmieszną wręcz nadgorliwością: aż
czternaście policyjnych furgonetek czekało, aż będzie można rozmontować
Lightship Greta (ang. Latarnik Greta), czyli ręcznie wykonaną łódkę z
wmontowanymi wózkami sklepowymi, którą wierni rebelianci i rebeliantki
przepchnęli z Brighton aż do Londynu.

![](/assets/uploads/newsletter-43-image22.jpg)  *Lightship Greta. Ponad 100
policjantów i policjantek czekało, aż latarnik dotrze do Londynu, a oni będą
mogli go skonfiskować.*

Zatrzymanie prac w drukarni było z pewnością najbardziej ekscytującą akcją
jak do tej pory, ale działaniem dającym nam najwięcej nadziei jest niedawne
przedstawienie w parlamencie ustawy o alarmie klimatycznym i środowiskowym,
czyli [Climate and Ecological Emergency Bill](https://www.ceebill.uk/)
(CEE).

CEE stanowi nową taktykę w naszej walce o stabilną sytuację planety: ustawa
napisana przez naukowców i naukowczynie, prawników i prawniczki, aktywistów
i aktywistki oraz samych rebeliantów i rebeliantki może wpisać nasze
postulaty do brytyjskiego prawa.

![](/assets/uploads/newsletter-43-image5.jpg)  *Tak, oto właśnie
Rebelia. Zdjęcie: Chris Jerrey*

Do innych akcji wartych uwagi zaliczamy też zablokowanie zanieczyszczającej
okolicę spalarni odpadów w Cardiff w celu podkreślenia złej jakości
powietrza w mieście; błękitny [morski marsz](https://youtu.be/xQcSWP8eCLY);
[disco-nieposłuszeństwo](https://twitter.com/XRebellionUK/status/1303067853562744832)
w biurze lokalnych władz w Manchesterze (są one właścicielami największego i
najbardziej „zaropiałego” prywatnego funduszu emerytalnego w kraju), i to z
udziałem niedźwiedzia polarnego; oraz [świetne przemowy wygłoszone przez
osoby z grupy Rebel
writers](https://www.facebook.com/XRebellionUK/videos/2851090234990506/?__so__=permalink&__rv__=related_videos).
Akcja odbyła się przed domem na Tufton Street: to siedziba lobbystów
negujących zmiany klimatu, którzy od dziesięcioleci szepczą do ucha
brytyjskim politykom i polityczkom.

Aby być na bieżąco ze wszystkimi akcjami w Wielkiej Brytanii, przeczytaj
ostatnie wydania [Rebel
Daily](https://extinctionrebellion.uk/category/newsletter/) – codziennego
newslettera wydawanego podczas rebelii.

----------

![](/assets/uploads/newsletter-43-image14.jpg)  *Nelson, Nowa Zelandia.*

Pod osłoną nocy [rebeliantki i rebelianci przykuli się do bram magazynu
chemicznego
Ravensdown](https://www.youtube.com/watch?v=7e_VLf4YbIU&feature=youtu.be&fbclid=IwAR3bUtrS-TNVCcNnZe_tEXNOkxws0-n639c4sUKyUl4vc7g4vgJWKSNBpBg).
Celem akcji było wymuszenie zaprzestania nielegalnego importu sztucznych
nawozów oraz okupionego krwią i cierpieniem fosforanu z Sahary Zachodniej,
gdzie ludność tubylcza prześladowana jest przez marokański rząd.

----------
  

![](/assets/uploads/newsletter-43-image6.jpg)  *Dżakarta i Yogyakarta,
Indonezja.*
 
Rebelianci i rebeliantki położyli obok siebie ponad 500 par
butów. Przekazali im je obywatele i obywatelki z całego kraju podczas
miesiąca, w którym obchodzone jest święto niepodległości
Indonezji. Instalacja symbolizuje chęć ludzi do pokonania kryzysu
klimatycznego.

----------

![](/assets/uploads/newsletter-43-image18.jpg)  *Stambuł, Turcja.*
 
[Pozdrowienia z
Turcji](https://twitter.com/yokolus_isyani/status/1300809550833029123?s=20).
Rebelianci i rebeliantki łączą się w pieśni dookoła swojej własnej różowej
łodzi, aby pokazać swoją solidarność z brytyjską Rebelią. „Gerçeği Söyle”
znaczy po turecku „mówcie prawdę”.

----------

## Nadchodzące wydarzenia

### Jesteście gotowi na lawinę Rebelii?

Teraz – początek października | cały świat

![](/assets/uploads/newsletter-43-image2.jpg)  *Już niedługo w Twojej
okolicy!*

Od Nowego Jorku po Warszawę: nadchodzi rebelia i to od Ciebie zależy, czy się w nią zaangażujesz. Zobacz [listę](https://rebellion.global/press/2020/09/01/global-rebellion/) nadchodzących Międzynarodowych Rebelii.  

----------

### Fashion Act Now

Początek 2021 roku | cały świat

Jeśli nie naprawimy świata mody, wszyscy mamy przej*bane.

Błyszczące opakowanie świata mody skrywa w sobie szereg naruszeń praw
człowieka i środowiska. Emisje wytwarzane przez branżę mody stanowią 10%
wszystkich światowych emisji – oznacza to, że przekraczają emisje wytwarzane
przez wszystkie międzynarodowe loty i spedycję. Intensywne uprawy bawełny
niszczą różnorodność biologiczną, a tylko około 2% pracownic i pracowników
branży odzieżowej dostaje godne wynagrodzenie.

![](/assets/uploads/newsletter-43-image20.jpg)  *Grupa XR Fashion Action
protestuje przeciwko londyńskiemu pokazowi Victorii Beckham. Zdjęcie: Ben
Darlington.*

[XR Fashion Action](https://www.xrfashionaction.com/) nawołują do odwołania
Tygodni Mody i proszą, by aktywiści i aktywistki przyłączyli się do bojkotu
branży odzieżowej. Komercyjne interesy przemysłu mody oznaczają, że zyski
zawsze stawiane są na pierwszym miejscu. Nie możemy czekać na zmiany. Musimy
wprowadzić zamieszanie.

Jeśli należysz do grona ekspertów i ekspertek, udziałowców i udziałowczyń w
branży oraz aktywistów i aktywistek, a czytając to, myślisz: „Mogę pomóc!”,
[zgłoś się do nas](https://www.xrfashionaction.com).

Potrzebujemy Twojej pomocy, aby sfinansować te niezwykle potrzebne
działania. Odwiedź naszą [stronę na platformie
Crowdfunding](https://www.crowdfunder.co.uk/fashion-act-now#start) – tam
uzyskasz więcej informacji na temat naszej kampanii. Zebrane pieniądze
zostaną spożytkowane na akcje w różnych krajach.

----------

## Lektury obowiązkowe

[Nowe
badanie](https://phys.org/news/2020-09-offset-years-climate-warming-emissions-analysis.html)
na temat tego, jak dieta roślinna może zrekompensować globalne emisje o 9–16
lat.

Sześcioro młodych aktywistek i aktywistów z Portugalii [wytoczyło 33 krajom
sprawę](https://apnews.com/bebd4cd5a94de6426bf77a99fa22bbe5) w Europejskim
Trybunale Praw Człowieka. Powodem jest negatywny wpływ działań owych państw
na naszą przyszłość.

[„El grave impacto](https://news.un.org/es/story/2020/09/1479842) que tuvo
el verano de 2020 en las capas de hielo y los glaciares” (hiszp. Negatywne
skutki lata 2020 roku na pokrywy lodowe i lodowce)

[„Why women leading the climate movement are underappreciated and sometimes
invisible”](https://insideclimatenews.org/news/04092020/women-climate-movement-all-we-can-save-q-and-a)
(ang. Dlaczego kobiety, które stoją na czele ruchu klimatycznego, są
niedocenianie a czasem nawet niewidzialne)

W tym tygodniu w pożarach w Kalifornii spłonęło [ponad milion akrów
ziemi](https://www.scientificamerican.com/article/fast-moving-california-wildfires-boosted-by-climate-change/).
Ogromne pożary mają także miejsce w Arizonie i w Kolorado.

[„Climate Apartheid is the coming police violence
crisis”](https://www.dissentmagazine.org/online_articles/climate-apartheid-is-the-coming-police-violence-crisis)
(ang. Apartheid klimatyczny to nadchodzący kryzys przemocy policji)

----------

![](/assets/uploads/newsletter-43-image4.jpg)  *XR Polska wachluje was na
pożegnanie.*

## Dziękujemy

Dziękujemy za lekturę.

W razie pytań, prosimy o kontakt pod adresem
[xr-newsletter@protonmail.com](mailto:xr-newsletter@protonmail.com).

Znajdujemy się w kluczowej fazie ludzkiej historii. Abyśmy dalej mogli
szerzyć naszą misję, ruch XR potrzebuje środków finansowych. Docenimy każdą
kwotę, jaką możesz [ofiarować](https://chuffed.org/project/xrinternational).

[Wesprzyj Rebelię](https://chuffed.org/project/xrinternational){.xr-button}

---
lang: it
title: 'Newsletter Internazionale #43'
slug: newsletter-43
date: '2020-09-10 12:38'
published: true
categories:
  - blog
image: /assets/uploads/newsletter-43-image3.jpg
seoImage: /assets/uploads/newsletter-43-image3.jpg
seoTitle: 'Extinction Rebellion Global Newsletter #43'
seoDescription: >-
  A global wave of (rock and) rolling rebellions is upon us. With immense
  courage, cunning and care, rebels are returning to the streets in a dozen
  countries all across the globe.
---
  

*Cari ribelli,* {.hero-text .text-left}

Un'ondata globale di [ribellioni sta per
travolgerci!](https://rebellion.global/press/2020/09/01/global-rebellion/).
Armati di grande coraggio, ingegno e attenzione, i nostri ribelli stanno
tornando a riempire le strade di una dozzina di paesi in tutto il mondo.

Gli ultimi mesi sono stati difficili, e la decisione di tornare a riempire
le strade è frutto di lunghe considerazioni e discussioni. Nonostante il
nostro tono scanzonato, non prendiamo la ribellione alla leggera. Al
contrario, riflettiamo sempre molto seriamente sulle possibili conseguenze
delle nostre azioni.

![](/assets/uploads/newsletter-43-image3.jpg)  *L'esempio dei ribelli
svedesi, con la loro coloratissima ribellione in pieno rispetto delle norme
di distanziamento sociale.*

I nostri politici e governanti non hanno dato ascolto agli avvertimenti
degli scienziati o reagito in modo appropriato di fronte alla catastrofe
incombente. Tra tutte le sfide del mondo moderno, la nostra generazione sarà
sicuramente definita dal modo in cui affronterà la crisi climatica.

Dobbiamo mobilitarci per fare fronte alla crisi che incombe su di
noi. Dobbiamo farlo per il futuro dei nostri figli. Per ogni altro essere
umano. Per noi stessi. Perchè vogliamo vivere.

La scelta è semplice: ribellione o estinzione.

![](/assets/uploads/newsletter-43-image16.jpg)

Cinque paesi sono già stati travolti da un turbine di azioni creative –
dagli [alci rosa in
Svezia](https://www.facebook.com/ExtinctionRebellion/posts/669535493662562)
al sangue finto sparso [davanti alla Trump Tower a New
York](https://twitter.com/ScooterCasterNY/status/1303059148234543109), senza
dimenticare le coloratissime bizzarrie della [Ribellione nel Regno
Unito](https://extinctionrebellion.uk/category/newsletter/). Continuate a
leggere per tutti i dettagli.

E non è troppo tardi per partecipare. Radunate i ribelli della vostra zona,
[frequentate una delle nostre sessioni di
training](https://rebellion.global/training/) e [fate sventolare quelle
bandiere!](https://rebellion.global/get-involved/)

In quest'edizione vi presenteremo anche il prossimo evento [Fashion Act
Now](https://www.crowdfunder.co.uk/fashion-act-now#start), che mira a
trasformare l'industria della moda internazionale e boicottare la settimana
della moda. Troverete tutte le informazioni qui sotto!

![](/assets/uploads/newsletter-43-image1.jpg)  *Amiamo la Terra"*

Per finire, vi parleremo del progetto dell'oleodotto per il trasporto del
greggio nell'Africa Orientale (EACOP), finanziato dalla Standard Bank. [XR
Sud Africa](http://extinctionrebellion.org.za/) chiede che tutti i ribelli
si uniscano nel boicottare la Standard Bank. Cliccate
[qui](https://docs.google.com/document/d/1Z81Nhl0szvoUxaTOgpurizG2_bEoLMzBFdUSpDMUn1k/edit)
per maggiori informazioni.

![](/assets/uploads/newsletter-43-image21.jpg)

Per supportare il nostro lavoro, potete consultare il nostro
[sito](https://rebellion.global) e [trovare ulteriori informazioni su
XR.](https://rebellion.global/about-us/)

Per comunicare con altri ribelli nella vostra area, contattate il [gruppo XR
più vicino a voi](https://rebellion.global/branches/). Se non c'è nessun
gruppo nella vostra zona, potete [fondarne uno
voi!](https://cloud.organise.earth/s/jGSWEoJ9PW65xLc)

Precedenti edizioni della newsletter sono disponibili
[qui](https://rebellion.global/blog/).

La Ribellione ha bisogno del vostro aiuto. Se non potete partecipare
personalmente, potete supportarci tramite una
[donazione](https://chuffed.org/project/xrinternational).

[Sostieni la
Ribellione](https://chuffed.org/project/xrinternational){.xr-button}


## Azioni Principali

----------

### Extinction Rebellion con alce a sorpresa

7 Settembre | Lysekil, Svezia

[XR Svezia](https://www.extinctionrebellion.se/) ha dato l'inizio all'ondata
di ribellione stagionale in grande stile! Dopo settimane di preparativi,
l'alba di sabato ha salutato l'arrivo di un [indimenticabile alce
rosa](https://www.facebook.com/extinctionrebellionsverige/posts/611616073076792)
e blocchi sui ponti al di fuori del parlamento.

![](/assets/uploads/newsletter-43-image24.jpg)  *L'alce in questione.*

Da li, tutto si è messo in moto molto rapidamente. Alcuni ribelli hanno
portato finto petrolio e un
[messaggio](https://www.facebook.com/extinctionrebellionsverige/posts/611655066406226)
al quartier generale della Preemraff, una gigantesca raffineria petrolifera
che sta progettando espansioni ecocide. Contemporaneamente, i ribelli sul
ponte di Vasa hanno mantenuto l'attenzione generale fissa sulla ‘Preem’
[versando simbolicamente il finto
petrolio](https://www.facebook.com/extinctionrebellionsverige/posts/614660116105721).

La polizia ha liberato il ponte Vasa [fino all'ultimo
ribelle](https://www.facebook.com/extinctionrebellionsverige/posts/611816136390119?__cft__[0]=AZUtB1vxcoeRxrlh7l2luWpCZBm1n5QeicBndGMZRaiaDXmwcf26j3zINxbSVt8SuX9XmwqK-vtBPcNA71PCoTMLJzL1wdMRqRKrEhu9qasva9IKh6lxDaGcEo3Hvt4xU2wyuGFEa4MiMW9Fh-GR3k49WVoHh8BBvoMEVObhvnV1mg&__tn__=%2CO%2CP-R)
- per poi scoprire che un altro blocco era appena
[comparso](https://www.facebook.com/watch/live/?v=2019462828188170&ref=watch_permalink)
su un altro ponte! Anche il secondo blocco è stato sgombrato, ma - avete
indovinato - i ribelli sono apparsi nuovamente ancora più numerosi su una
[delle vie principali del centro di
Stoccolma](https://www.facebook.com/extinctionrebellionsverige/posts/611882859716780),
liberando per ore il Kungsgatan dalle macchine a ritmo di musica!

![](/assets/uploads/newsletter-43-image19.jpg)

Il mattino dopo l'azione si è spostata sul piano politico con un [blocco del
Parlamento](https://www.facebook.com/extinctionrebellionsverige/posts/612496662988733).
Nonostante la pioggia, i ribelli si sono rallegrati cantando e sventolando
bandiere e volantini. Quando la polizia ha sgomberato la manifestazione, i
ribelli sono riapparsi [davanti al
Kungsgatan](https://www.facebook.com/extinctionrebellionsverige/posts/612644906307242),
prima di
[sciamare](https://www.facebook.com/extinctionrebellionsverige/posts/612644906307242)
in serata.

![](/assets/uploads/newsletter-43-image11.jpg)

Per concludere, la ribellione si è conclusa con una
[marcia](https://www.facebook.com/watch/live/?v=437673817164849&ref=watch_permalink)
nel pieno rispetto del (distanziamento sociale). L'atmosfera era allegra,
nonostante i tentativi della polizia di disperdere i manifestanti con la
scusa delle disposizioni anti Covid.

La ribellione di Stoccolma ha avuto grande successo e ha generato un'enorme
[ondata di supporto
online](https://www.facebook.com/extinctionrebellionsverige/posts/612892419615824).
Per un video che riassume le azioni del fine settimana cliccate
[qui](https://www.facebook.com/extinctionrebellionsverige/posts/613655516206181),
mentre le foto possono essere visualizzate
[qui](https://www.facebook.com/ExtinctionRebellion/posts/669535493662562).

![](/assets/uploads/newsletter-43-image10.jpg)

Ma XR Svezia non aveva ancora finito di attaccare la Preem! Non più tardi di
ieri, quattro coraggiosi ribelli hanno [bloccato
l'entrata](https://www.facebook.com/extinctionrebellionsverige/videos/338566434035448)
della raffineria Preem a Lysekil ammanettandosi a due barili, assicurandosi
copertura mediatica nazionale in collaborazione con l'associazione [Stoppa
Preemraff](https://www.facebook.com/stoppapreemraff/) un gruppo locale che
si batte contro la Preem. E oggi, i ribelli di Stoccolma sono tornati a
manifestare [davanti al
parlamento](https://www.facebook.com/extinctionrebellionsverige).

Quale che sia il futuro delle raffinerie, sembra che XR Svezia non corra il
rischio di rimanere a corto di energia!

----------

### Non parlate di noi, parlate della crisi climatica.

4 Settembre - In corso | Polonia

Dozzine di ribelli membri di [XR Polonia](https://twitter.com/XRPolska)
hanno concluso il terzo giorno della Ribellione polacca con un blocco delle
vie Świętokrzyska e Marszałkowska nel centro di
[Varsavia](https://twitter.com/TOPTVPINFO/status/1302993015892475904), e
alcuni di loro si sono incollati a dei copertoni appesantiti da cemento.

![](/assets/uploads/newsletter-43-image17.jpg)  *Un giovane ribelle polacco
viene portato via dalla polizia a Varsavia*

La polizia si è radunata in fretta. Molti giovani ribelli sono stati
arrestati, ma sono stati subito affiancati dai propri avvocati, che hanno
garantito il rispetto dei loro diritti civili. I negoziatori di XR hanno
contenuto i conflitti scoppiati tra i ribelli e alcuni passanti, che si sono
riferiti ai manifestanti come a degli ecoterroristi.

Secondo un ribelle: "In passato, per essere un terrorista dovevi dirottare
un aereo, sparare sulla folla o far esplodere una bomba. Oggi basta solo far
arrivare qualcuno in ritardo al lavoro."

![](/assets/uploads/newsletter-43-image15.jpg)  *Le ‘fala rebelii’ - ondate
di ribellione polacche.*

I ribelli chiedono che la Polonia si mobiliti immediatamente per dichiarare
un'emergnza climatica, e sostengono che se il governo non suonerà l'allarme
ci penseranno loro.

Il messaggio di XR Polonia è che i fatti sono indiscutibili. È finito il
tempo del dibattito sociale, e la disobbedienza civile è l'unico modo per
implementare cambiamenti.

----------

### Un chiaro messaggio per Trump a New York

7 Settembre | New York, USA

![](/assets/uploads/newsletter-43-image12.jpg)  *Foto: James Messerschmidt*

I ribelli di New York hanno dato inizio alle proteste con una cerimonia
presso la fontana Bethesda a Central Park in sostegno delle organizzazioni
[Combatti il Fascismo a NYC](https://refusefascism.org) e [Difendiamo la
Democrazia in Brasile](https://www.defenddemocracyinbrazil.org).

I ribelli hanno creato una striscia climatica per piangere quello che stiamo
perdendo nella lotta contro la crisi climatica e per esprimere la nostra
solidarietà nell'unirci in questa battaglia. I manifestanti erano in lutto
per il destino della Terra, e hanno richiesto cambiamenti sistematici
marciando per il diritto ad un futuro equo e sostenibile.

Più tardi, tre coraggiosi ribelli sono stati arrestati davanti al Trump
International Hotel & Tower a Manhattan dopo aver [scalato il Columbus
Circle
Globe](https://twitter.com/ScooterCasterNY/status/1303059148234543109) per
esporre uno striscione a supporto della Giustizia Climatica.

I ribelli hanno marciato intonando lo slogan ‘Siamo inarrestabili. Possiamo
creare un mondo diverso’ circondati da artisti strada. I video dell'evento
sono disponibili
[qui](https://twitter.com/MichelleLhooq/status/1303145183605927936).

![](/assets/uploads/newsletter-43-image7.jpg)

----------

### Una ribellione regale

1&2 Settembre | L'Aia & Amsterdam, Paesi Bassi

![](/assets/uploads/newsletter-43-image13.jpg)  *Una ‘burgerberaad’
(assemblea cittadina) all'ultimo grido. Foto: Romy Fernandez*

[I ribelli
olandesi](https://www.emma.nl/artikelen/waarom-haken-actievoerders-aan-bij-extinction-rebellion)
hanno annunciato la Ribellione di settembre con azioni all'Aia e ad
Amsterdam.

Mentre i politici stavano ritornando al Tweede Kamer (Parlamento olandese)
dopo la pausa estiva, sono stati accolti da 400 manifestanti in
rappresentanza di Extinction Rebellion Paesi Bassi, Fridays for Future e
Youth Climate Action.

[50 ribelli sono saltati nel
laghetto](https://twitter.com/fuut_ruud/status/1300728869000024067) che
circonda il parlamento protestando contro la reticenza del parlamento ad
agire per fermare la crisi climatica e recidere i legami con le lobby dei
combustibili fossili.

![](/assets/uploads/newsletter-43-image8.jpg)  *‘Polderen tot het water aan
de lippen staat?’ ‘Continuiamo a fare compromessi e ritardare ogni decisione
finchè l'acqua non ci salirà alla gola’*

Durante un 'fashion show spazzatura', dove tutti gli oggetti erano composti
da materiali di scarto, i ribelli hanno indetto un'assemblea cittadina
sull'emergenza climatica ed ecologica. I ribelli faranno ritorno al
parlamento il 15 settembre, in occasione del budget day, per piangere quello
che sembra già essere un altro anno di inazione climatica attraverso un
'Traanrede', una presa in giro del 'Troonrede' (un discorso annuale con cui
il re annuncia i piani per il bilancio).

Il giorno seguente, i ribelli si sono spostati ad Amsterdam per un annuncio
regale. Due ribelli, impersonando il re Willem Alexander e la regina Maxima,
si sono arrampicati sul balcone del palazzo reale in Piazza Dam, dove hanno
[salutato i propri sudditi ed esposto uno
striscione](https://twitter.com/NLRebellion/status/1301227481467359233) per
mostrare il loro supporto alla ribellione imminente.

La Ribellione di settembre tornerà in azione all'Aia il 15 del mese e ad
Amsterdam dal 18 al 21 settembre per un lungo weekend di proteste dal 18 al
21 settembre, per maggiori informazioni visitate [questa
pagina](https://extinctionrebellion.nl/).

----------

### Sabotaggio su due ruote a Lione

04 Settembre | Lione, Francia

Questa settimana, XR Lione [ha
ripreso](https://www.leprogres.fr/economie/2020/09/03/ce-jeudi-matin-operation-neutralisation-de-trottinettes-en-libre-service-par-des-activistes-ecologistes)
una vecchia
[campagna](https://extinctionrebellion.fr/blog/2020/07/09/reponse-aux-entreprises-de-trottinettes-electriques.html)
contro le ‘trotinettes’.

I ribelli della città sostengono che questi scooter 'galleggianti' stanno
intasando gli spazi cittadini a scapito dei mezzi pubblici, dei pedoni e
dell'ambiente - perpetuando una cultura di beni 'usa e getta' inconciliabile
con un futuro sostenibile (la loro spiegazione è disponibile
[qui](https://extinctionrebellion.fr/blog/2020/07/09/reponse-aux-entreprises-de-trottinettes-electriques.html)).

![](/assets/uploads/newsletter-43-image23.jpg)  *Fidatevi di noi, lo slogan
‘Le vostre batterie al litio ci stanno portando al cimitero’ suona molto
meglio in francese*

Le azioni della serata hanno visto il ‘sabotaggio’ (di solito ottenuto
cospargendo il codice QR degli scooter con il logo di XR) di 100
trotinettes, oltre alla comparsa di [manifesti
informativi](https://twitter.com/xr_lyon/status/1302201405445468160) e [post
sui social](https://twitter.com/xr_lyon/status/1302201363921805313). Con il
ritorno dei ribelli francesi dalle vacanze e l'inizio dei preparativi per
[le azioni autunnali](https://www.facebook.com/xrfrance/events/), non
vediamo l'ora di sapere cosa ci aspetta!

----------

### Ribellione nel Regno Unito: bloccata la stampa, si torna al progetto di legge.

1 Settembre - in corso | Londra, Cardiff, Manchester.

![](/assets/uploads/newsletter-43-image9.jpg)  *Blocco di una stamperia
editoriale. Foto: Gareth Morris*

Il Regno Unito sta per cominciare l'ottavo giorno di Ribellione. Ma possiamo
tranquillamente affermare che niente potrà rivaleggiare con quello a cui
abbiamo assistito sabato.

Durante la notte, 100 ribelli hanno bloccato tre grandi stamperi editoriali,
fermando la distribuzione giornalistica dell'intero paese. Le testate prese
di mira sono di proprietà di 5 miliardari che dominano il paesaggio
mediatico del Regno Unito e si oppongono alla diffusione di informazioni
sulla crisi climatica per proteggere i propri interessi economici.

I media non potevano più ignorare la situazione, e il governo ha minacciato
di
[reintrodurre](https://extinctionrebellion.uk/2020/09/08/spine-chilling-and-stalinist-baroness-mps-and-former-counter-terrorism-policeman-speak-out-against-reclassifying-extinction-rebellion-as-serious-organised-crime/)
il nostro movimento nella lista dei [‘gruppi criminali
organizzati](https://www.theguardian.com/environment/2020/sep/06/extinction-rebellion-organised-crime-group-ridiculous-uk)’.
Il responso della polizia è stato comicamente fervente, con oltre 14 furgoni
della polizia in attesa di smantellare la Lightship Greta, una barca fatta a
mano portata in giro su carrelli della spesa che un gruppo di ribelli ha
spinto da Brighton a Londra.

![](/assets/uploads/newsletter-43-image22.jpg)  *La Lightship Greta. Oltre
100 poliziotti stavano aspettando di sequestrarla dopo il suo arrivo a
Londra.*

Il blocco della stampa è stato il momento più memorabile, ma la
presentazione della [Legge sull'Emergenza Climatica ed
Ecologica](https://www.ceebill.uk/) in parlamento è stato quello che più ci
ha fatto sperare.

La proposta di legge rappresenta una nuova strategia nella nostra battaglia
per un futuro sicuro: una legge scritta da scienziati, avvocati, attivisti e
si, ribelli, che potrebbe trasformare le nostre richieste in vera
legislatura.

![](/assets/uploads/newsletter-43-image5.jpg)  *Si, è una Ribellione. Foto:
Chris Jerrey*

Tra le altre azioni, vi segnaliamo il blocco di un inceneritore a Cardiff
per evidenziare la pessima qualità dell'aria, una [marcia marina
blu](https://youtu.be/xQcSWP8eCLY), una
[disco-bbedienza](https://twitter.com/XRebellionUK/status/1303067853562744832)
con la gentile presenza di un orso polare nella sede del potere di
Manchester (controllata dai più grandi e sporchi fondi pubblici del Regno
Unito), e [i bellissimi discorsi dei nostri scrittori
ribelli](https://www.facebook.com/XRebellionUK/videos/2851090234990506/?__so__=permalink&__rv__=related_videos)
davanti ad una casa in Tufton Street - sede di un gruppo di negazionisti
climatici che influenzano le decisioni dei nostri politici da decenni.

Per altri aggiornamenti sulle azioni del Regno Unito, consultate i numeri
precedenti di [Rebel
Daily](https://extinctionrebellion.uk/category/newsletter/) - la newsletter
giornaliera pubblicata durante la ribellione.

----------

![](/assets/uploads/newsletter-43-image14.jpg)  *Nelson, Nuova Zelanda.*

Nella notte, [i ribelli si sono incatenati ai cancelli del deposito chimico
di
Ravensdown](https://www.youtube.com/watch?v=7e_VLf4YbIU&feature=youtu.be&fbclid=IwAR3bUtrS-TNVCcNnZe_tEXNOkxws0-n639c4sUKyUl4vc7g4vgJWKSNBpBg)
per fermare l'importazione illegale di fertilizzanti sintetici e fosfato dal
Sahara occidentale, dove la popolazione indigena è perseguitata dal governo
del Marocco.

----------
  

![](/assets/uploads/newsletter-43-image6.jpg)  *Jakarta and Yogyakarta,
Indonesia.*
 
I ribelli hanno esposto oltre 500 scarpe donate da tutta l'Indonesia durante
il mese di celebrazione per l'indipendenza del paese. L'installazione
rappresenta il desiderio della popolazione di liberarsi anche dalla crisi
climatica.

----------

![](/assets/uploads/newsletter-43-image18.jpg)  *Istanbul, Turchia*
 
[Dalla Turchia con
amore](https://twitter.com/yokolus_isyani/status/1300809550833029123?s=20).
I ribelli hanno espresso solidarietà con la Ribellione in corso nel Regno
Unito sfilando con la propria barca rosa. ‘Gerçeği Söyle’ = ‘Dite la
Verità’.

----------

## Prossimi Eventi

### Siete pronti per un'Ondata di Ribellione?

Adesso - Primi di Ottobre | Tutto il mondo

![](/assets/uploads/newsletter-43-image2.jpg)  *Prossimamente in un blocco
stradale vicino a voi!*

Da New York a Varsavia, la ribellione è iniziata e chiunque può partecipare. Cliccate [qui](https://rebellion.global/press/2020/09/01/global-rebellion/) per un elenco delle prossime Ribellioni Internazionali.  

----------

### Fashion Act Now

Inizio del 2021 | Tutto il mondo

Se non risolviamo il problema dell'industria della moda siamo fo***ti.

La facciata scintillante della moda nasconde una serie di abusi dei diritti
umani e dell'ambiente. L'industria della moda emette il 10% delle emissioni
globali, superando quelle dell'industria aerea e dei trasporti. La
coltivazione intensiva del cotone è uno dei principali responsabili della
perdita di biodiversità e solo il 2% degli impiegati nell'industria tessile
riceve il salario minimo.

![](/assets/uploads/newsletter-43-image20.jpg)  *Una protesta di XR Fashion
durante una sfilata di Victoria Beckham a Londra. Foto: Ben Darlington.*

[XR Fashion Action](https://www.xrfashionaction.com/) chiede la
cancellazione della settimana della moda e un boicotto generale
dell'industria. Gli interessi commerciali del mondo della moda metteranno
sempre il profitto al di sopra di ogni altra cosa. Non possiamo aspettare
che qualcosa cambi. Dobbiamo intervenire.

Se siete esperti, impiegati nel settore o attivisti convinti di poter
contribuire, [contattateci.](https://www.xrfashionaction.com)

Abbiamo bisogno del vostro aiuto per finanziare questa importantissima
iniziativa. Potete visitare la nostra [pagina di
crowdfunding](https://www.crowdfunder.co.uk/fashion-act-now#start) per
maggiori informazioni sulla nostra campagna, i vostri contributi serviranno
a finanziare eventi in molti paesi.

----------

## Letture Imperdibili

[Nuovo
studio](https://phys.org/news/2020-09-offset-years-climate-warming-emissions-analysis.html)
su come una dieta a basso consumo di prodotti animali possa azzerare i
livelli globali di emissioni entro 9-16 anni.

6 giovani attivisti portoghesi stanno [citando 33 paesi in
giudizio](https://apnews.com/bebd4cd5a94de6426bf77a99fa22bbe5) alla Corte
Europea per i Diritti Umani per discutere l'impatto sul loro futuro.

[El grave impacto](https://news.un.org/es/story/2020/09/1479842) que tuvo el
verano de 220 en las capas de hielo y los glaciares (L'impatto devastante
dell'estate su 220 dei nostri ghiacciai)

[‘Perchè le donne in prima linea nella lotta contro la crisi climatica sono
sottovalutate e spesso
ignorate’](https://insideclimatenews.org/news/04092020/women-climate-movement-all-we-can-save-q-and-a)

Gli incendi in California hanno bruciato [più di un milione di acri di
terreno](https://www.scientificamerican.com/article/fast-moving-california-wildfires-boosted-by-climate-change/)
nell'ultima settimana. Numerosi incendi sono scoppiati anche in Arizona e
Colorado.

‘[Le violenze della polizia che stiamo osservando preannunciano l'apartheid
climatico](https://www.dissentmagazine.org/online_articles/climate-apartheid-is-the-coming-police-violence-crisis)’

----------

![](/assets/uploads/newsletter-43-image4.jpg)  *L'arrivederci di XR
Polonia.*

## Grazie

Grazie per aver letto fin qui.

Per qualsiasi dubbio o informazione, potete contattarci a
[xr-newsletter@protonmail.com](mailto:xr-newsletter@protonmail.com).

Siamo in una fase cruciale della storia umana, e la Ribellione ha bisogno di
fondi per diffondere il nostro messaggio. Anche il più piccolo
[contributo](https://chuffed.org/project/xrinternational) può fare la
differenza.

[Sostieni la
Ribellione](https://chuffed.org/project/xrinternational){.xr-button}

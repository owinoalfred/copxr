---
lang: it
title: "Newsletter Internazionale #45: I Nostri Polmoni Cederanno"
slug: newsletter-45
date: 2020-11-12 16:27
published: true
categories:
  - blog
image: /assets/uploads/41516d9e-c017-4270-8aac-b47e5aea50b9.jpg
seoDescription: Politics may feel renewed - but in every corner of the world our
  forests are under attack. And when they’re gone, so are we.
---
![](/assets/uploads/41516d9e-c017-4270-8aac-b47e5aea50b9.jpg)

(Sign up to the newsletter
[here](https://actionnetwork.org/forms/newsletter-sign-up-17).)

Carissimi ribelli,  

Dopo quattro lunghissime giornate, gli americani hanno finalmente parlato. Hanno rifiutato di spendere altri quattro anni a difendere la produzione di combustibili fossili e negare l'esistenza del cambiamento climatico. Hanno eletto un presidente che prenderà nuovamente parte agli Accordi di Parigi e ha promesso una [rivoluzione energetica](https://joebiden.com/climate-plan/). E in tutto questo, ci hanno trasmesso qualcosa di molto prezioso: speranza.  

Altri segnali positivi arrivano dalla politica asiatica. Il
[Giappone](https://uk.reuters.com/article/japan-politics-suga/update-1-japan-aims-for-zero-emissions-carbon-neutral-society-by-2050-pm-idUKL4N2HH1AC?utm_campaign=Carbon%20Brief%20Daily%20Briefing&utm_content=20201026&utm_medium=email&utm_source=Revue%20Daily)
e la [Corea del
Sud](https://www.theguardian.com/world/2020/oct/28/south-korea-vows-to-go-carbon-neutral-by-2050-to-fight-climate-emergency?utm_campaign=Carbon%20Brief%20Daily%20Briefing&utm_content=20201028&utm_medium=email&utm_source=Revue%20Daily)
si sono impegnati ad azzerare le proprie emissioni entro il 2050, seguiti a
ruota dalla promessa della
[Cina](https://www.bbc.co.uk/news/science-environment-54256826) di fare lo
stesso entro il 2060.

Tuttavia, la crisi climatica è già qui. Per un politico è fin troppo facile
stabilire scadenze future e pianificare riforme ambiziose quando la scienza
e la testimonianza di numerosi individui ci mostrano che è necessario agire
ora. E per quanto questi obiettivi governativi siano un passo verso la
giusta direzione, la distruzione ambientale continua indisturbata in ogni
dove.

![La Red Brigade in lutto di fronte all'abbattimento di una foresta per fare
spazio ad un'autostrada in
Germania. ](/assets/uploads/002ae9ef-6309-48ba-951e-1f6f4a1d47b6.jpg)

*La Red Brigade in lutto di fronte all'abbattimento di una foresta per fare spazio ad un'autostrada in Germania.*  

In quest'edizione vi presenteremo moltissime storie sulla distruzione di foreste in ogni angolo del pianeta. Sappiamo che questi ecosistemi sono essenziali per la nostra sopravvivenza, sia per contenere le emissioni di CO2 che per trattenere la diffusione di malattie, eppure la devastazione continua a livello globale. Per quanto ancora possiamo continuare a dare la priorità all'industria, alle infrastrutture o alla nostra comodità a scapito della vita stessa?  

Vi parleremo anche delle proteste che abbiamo organizzato in quattro grandi
capitali europee, un ulteriore segnale che nonostante la pandemia il nostro
movimento continua a combattere per ottenere tangibili progressi politici
che possano proteggere il nostro pianeta.

![Ribelli italiani bloccano il quartier generale della compagnia petrolifera
nazionale ENI.](/assets/uploads/47e5092d-b0f2-4eb3-a669-216e96a8e6f0.jpg)

*Ribelli italiani bloccano il quartier generale della compagnia petrolifera nazionale ENI.*  

Poco prima di perdere le elezioni, il presidente americano uscente ha aperto
il [Parco Nazionale Tongass in
Alaska](https://www.washingtonpost.com/climate-environment/trump-pushes-to-allow-new-logging-in-alaskas-tongass-national-forest/2019/08/27/b4ca78d6-c832-11e9-be05-f76ac4ec618c_story.html)
al disboscamento, mettendo in pericolo la più grande foresta pluviale a
clima temperato in tutto il mondo. L'allontanamento di individui così
distruttivi merita di essere festeggiato, ma ora dobbiamo lottare per
liberarci anche di certe abitudini distruttive. Inutile mentire, la
disobbedienza civile serve ora più che mai.

Per supportare il nostro lavoro, potete consultare il nostro
[sito](https://rebellion.global) e [trovare ulteriori informazioni su
XR.](https://rebellion.global/about-us/)

Per comunicare con altri ribelli nella vostra area, contattate il [gruppo XR
più vicino a voi](https://rebellion.global/branches/). Se non c'è nessun
gruppo nella vostra zona, potete [fondarne uno
voi!](https://cloud.organise.earth/s/jGSWEoJ9PW65xLc)

Precedenti edizioni della newsletter sono disponibili
[qui](https://rebellion.global/blog/).

La Ribellione ha bisogno del vostro aiuto. Se non potete partecipare
personalmente, potete supportarci tramite una
[donazione](https://chuffed.org/project/xrinternational).

[Sostieni la
Ribellione](https://chuffed.org/project/xrinternational){.xr-button}

## Contenuti

* Azioni Principali
* XR Libera
* Annunci
* Letture Imperdibili

# Azioni Principali

- - -

## La lotta per la foresta di Bugoma

OTTOBRE | Bugoma, Uganda & Goma, Repubblica Democratica del Congo

I ribelli ugandesi stanno lottando contro la distruzione di ampie fasce di
foresta per fare spazio a piantagioni di canna da zucchero.

Numerosi esperti di tutela ambientale sono concordi nel sostenere che
distruggere anche solo una minima parte dell'ecosistema formato dalla
foresta tropicale di Bugoma avrebbe conseguenze devastanti sulla flora e
fauna locale, e potrebbe perfino influenzare la portata del Nilo.

I ribelli ugandesi si sono uniti ad altri gruppi ambientalisti in una corsa
di 10 km per attirare l'attenzione generale sul progetto di disboscamento e
hanno portato una
[petizione](https://secure.avaaz.org/community_petitions/en/uganda_parliamentary_committee_on_natural_resource_save_bugoma_forest_/?cuwXorb&utm_source=sharetools&utm_medium=copy&utm_campaign=petition-1109973-save_bugoma_forest_&utm_term=uwXorb%2Ben)
di fronte al parlamento ugandese per fermare la distruzione.

![Un manifesto con la scritta "Salviamo la foresta di
Bugoma"](/assets/uploads/20320c90-5ed1-4e61-b827-40fac1439261.png)

*Foto: XR Uganda*

A seguito dell'inizio delle procedure di disboscamento, l'esercito ha
arrestato e attaccato numerosi attivisti e giornalisti coinvolti nella
disputa.

Nonostante questo, i ribelli ugandesi sono stati incoraggiati dal supporto
ricevuto a livello internazionale. Il governo ugandese è stato citato di
fronte al Tribunale dell'Africa Orientale, e altre organizzazioni
internazionali [compresa l'Unione
Europea](https://www.newvision.co.ug/news/1530610/eu-bugoma-forest-sugarcane-project-halted)
hanno condannato il progetto di disboscamento.

Le manifestazioni hanno seguito di poco le proteste dei ribelli nella
confinante Repubblica Democratica del Congo. Ribelli del gruppo [XR
Université de
Goma](https://www.facebook.com/XR-Universit%C3%A9-de-Goma-100194634862768/)
hanno condannato i continui tentativi di legalizzare trivellazioni
petrolifere nel parco nazionale di Virunga, annoverato tra i patrimoni
mondiali dell'umanità dall' UNESCO.

Dipinti di verde e coperti di foglie, i ribelli hanno sfilato attraverso
Goma chiedendo di porre fine alla distruzione ambientale.

Per maggiori informazioni su XR Uganda e le loro azioni future, seguiteli su
[Twitter](https://twitter.com/xrea15?lang=en-gb).

![Ragazzo mostra un cartello pacifista con il logo di
XR](/assets/uploads/9a49c230-1d5f-44bd-9e51-ffef70a70fbe.jpg)

*Foto: XR Université de Goma*

- - -

## Decreto Omnibus: si apre il sipario sulle foreste indonesiane

5 OTTOBRE | Jakarta, Indonesia

![](/assets/uploads/d23f5b13-664a-4741-ba30-a4738dc25d1e.png)

Un ribelle durante le proteste (‘Mosi Tidak Percaya’ significa ‘Mozione
Senza Fiducia’).

Il governo indonesiano ha approvato una nuova legge che distruggerà la
foresta della regione, la terza più grande del mondo.

Il ‘Decreto Omnibus’ è stato presentato come un modo per sostenere
l'industria e rilanciare l'economia nazionale dopo le restrizioni imposte
dal COVID. Ma questo decreto, il cui testo è di oltre 1000 pagine, è stato
concepito molto prima della pandemia, è stato presentato in tutta fretta in
parlamento per evitare copertura mediatica e infrange [leggi sulla
protezione
ambientale](https://asiatimes.com/2020/09/indonesian-bill-an-environmental-economic-disaster/)
e i diritti dei lavoratori al punto che [anche investitori
internazionali](https://uk.reuters.com/article/indonesia-economy-law-investors/update-1-global-investors-warn-indonesia-that-jobs-bill-puts-forests-at-risk-idUSL8N2GW2NP)
lo hanno citicato. Molti dei firmatari del decreto hanno legami con
[l'industria del
carbone](https://www.walhi.or.id/uploads/buku/Laporan%20OL%20Kitab%20Hukum%20Oligark_BI_FRI-min.pdf).

![Polizia e
manifestanti](/assets/uploads/8d656814-5882-4d49-ba47-4a8a11bb6157.png)

*Foto: AntaraFoto/Basri Marzuki*

Studenti e lavoratori sono insorti in tutto il paese per protestare contro
il decreto, ma la violenta reazione della polizia ha impedito a XR Indonesia
di partecipare ufficialmente alle proteste. Migliaia di indonesiani sono
stati arrestati per essersi semplicemente riuniti in pubblico, e [resoconti
di episodi di brutalità da parte della polizia e successive
rivolte](https://www.aljazeera.com/news/2020/10/9/demonstrations-sweep-indonesia-over-controversial-omnibus-law)
stanno circolando in ogni dove. Almeno due studenti sono stati [ricoverati
con ferite alla
testa](https://www.straitstimes.com/asia/se-asia/clashes-erupt-on-third-day-of-protests-against-new-indonesian-jobs-law).

XR Indonesia si sta coordinando con altri gruppi ambientalisti per
organizzare una manifestazione a Jakarta verso la fine del mese. La protesta
pacifica si terrà il giorno prima dell' [Asian Climate
Rally](https://www.asiaclimaterally.net/) e condivide le stesse cinque
domande - tra cui l'immediata cancellazione di tutte le leggi dannose per
l'ambiente.

Per maggiori informazioni su XR Indonesia e i loro prossimi eventi,
seguiteli su [Instagram](https://www.instagram.com/extinctionrebellion.id/).

![Manifestanti di fronte a un edificio in
fiamme](/assets/uploads/4b404a96-7e35-40ff-8245-a8270acda254.png)

*Foto: AMW*  

- - -

## Il blocco di Berlino per proteggere gli alberi

5 - 9 OTTOBRE | Berlin, Germany

I ribelli tedeschi hanno protestato contro [il progetto di abbattere una
foresta
centenaria](https://www.greenpeace.org/international/story/45407/motorway-dannenroder-forest-protect-climate-germany/)
per fare spazio ad una nuova autostrada occupando la compagnia edilizia
nazionale responsabile per la costruzione dell'autostrada in questione.

I ribelli hanno circondato il quartier generale a Berlino, bloccando
l'ingresso con un'enorme statua di un albero morente e incatenandosi di
fronte all'entrata. Alcuni coraggiosi ribelli si sono mostrati a torso nudo
per attirare più attenzione mediatica, mentre altri hanno sparato dei razzi
per simboleggiare la foresta che brucia.

![Il blocco di fronte alla DEGES - la compagnia nazionale tedesca per la
costruzione di
autostrade.](/assets/uploads/c703c6cd-dbe8-4dca-99f4-545d3b4adac1.jpg)

*Il blocco di fronte alla DEGES - la compagnia nazionale tedesca per la costruzione di autostrade.*

L'area di foresta più estesa messa in pericolo dalla nuova autostrada è
quella di Dannenroder, e i manifestanti hanno costruito case sugli alberi
lungo il percorso prestabilito.La foresta ospita alberi bicentenari, animali
a rischio di estinzione e un'importantissima riserva idrica regionale. I
difensori degli alberi sono stati allontanati, e la costruzione è già
cominciata nelle zone circostanti.

Il blocco segna la fine della Ribellione di Berlino, ma non è stata l'unica
protesta a fare notizia. Qualche giorno prima, 300 ribelli hanno [bloccato
l'accesso](https://www.dw.com/en/extinction-rebellion-blocks-german-parliament/a-55194885)
alle cinque vie attorno al parlamento per diverse ore. Furiosi con i
politici tedeschi per aver ritardato l'abbandono del carbone come fonte
energetica, i manifestanti hanno chiesto la creazione di una legge contro
l'ecocidio per criminalizzare i danni inflitti al clima e all'ambiente.

![Ribelli portano gli incendi boschivi nel centro di Berlino mostrandoli sui
propri telefoni.](/assets/uploads/de56cfab-72c9-4813-838f-2dcd52a3c681.png)

*Ribelli portano gli incendi boschivi nel centro di Berlino mostrandoli sui propri telefoni.*

La lobby del carbone è entrata nel mirino quando 30 ribelli hanno
[occupato](https://www.cleanenergywire.org/news/extinction-rebellion-occupies-lignite-industry-lobby-offices-berlin)
gli uffici dell'Associazione Tedesca della Lignite. Altre centinaia di
ribelli hanno bloccato la strada di fronte all'edificio, chiedendo
trasparenza e presa di responsabilità.

Prima di venire allontanati dalla polizia, i ribelli negli uffici hanno
gettato documenti (finti) dalle finestre - un gesto simbolico per
condividere informazioni attendibili sugli interessi delle compagnie di
combustibili fossili.

Nel corso della settimana, la Ribellione ha raggiunto l'ambasciata brasiliana per amplificare le voci degli attivisti indigeni e ricordare i martiri che hanno perso la vita nella lotta contro la crisi climatica - persone Macarena Valdes, Paulo Paulino and Zezico Guajajara.  

Per maggiori informazioni su XR Germania, visitate il loro
[sito](https://extinctionrebellion.de/) e seguiteli su
[Twitter](https://twitter.com/ExtinctionR_DE).

- - -

## Polizia armata ferma la Ribellione di Roma

5 - 12 OTTOBRE | Rome, Italy

![Ribelli bloccano il quartier generale della compagnia petrolifera
ENI.](/assets/uploads/40b670e9-8dac-42d6-aec4-6ccf0cd350b4.png)

*Ribelli bloccano il quartier generale della compagnia petrolifera ENI.*

I ribelli italiani si sono riuniti a Roma per la loro settimana di
Ribellione, e il primo bersaglio contro la mancanza di iniziative per
combattere la crisi climatica nel paese è stato il governo.

I ribelli hanno cantato, ballato e tenuto discorsi in Piazza San Silvestro. Hanno organizzato un die-in mentre le incantevoli Red Brigade si aggiravano tra di loro.  

Quando un gruppo di ribelli si è diretto verso la vicina Piazza del
Parlamento per consegnare una dichiarazione ai legislatori sono stati
fermati dalla polizia armata, che ha trattato la protesta paficica come un
vero e proprio attacco terroristico.

![Ballerini durante la
discobbedienza](/assets/uploads/58f5e9cf-500f-46ed-b68a-9504c3bbe116.jpg)

*La Ribellione italiana si apre con un po' di sana discobbedienza.*

Scossi ma determinati, i ribelli romani hanno usato questa seconda giornata
di discobbedienza per concentrarsi sui media. Si sono riuniti di fronte al
colosso mediatico GEDI e hanno creato una barricata performativa per
sottolineare esempi di greenwashing a opera dei media - per esempio come il
giornale di punta della GEDI abbia una sezione "ambientalista" finanziata da
una compagnia automobilistica e dalla compagnia petrolifera nazionale,
l'ENI!

Anche il quartier generale dell'ENI ha ricevuto una visita dei ribelli. Il
blocco davanti ai cancelli della compagnia petrolifera è durato la bellezza
di 53 ore, con 60 ribelli determinati a cantare e protestare fino alla
fine. Nel frattempo, due ministri della finanza hanno ricevuto una lettera
ribelle che esorta il governo a terminare gli investimenti nelle azioni ENI
e riconoscere la lunga storia di corruzione e violazione di diritti umani
della compagnia.

![Ribelli italiani protestano nudi con cartelli a coprire le parti
intime.](/assets/uploads/ec323991-15c7-40d5-9a5d-b4ce41509ab0.jpg)

*Ribelli italiani - la nuda verità.*

Il penultimo giorno della Ribellione ha visto oltre 400 ribelli riempire
l'iconica Piazza dell'Esquilino per mettere in scena 'la nuda
verità'. Alcuni coraggiosi ribelli si sono spogliati in pubblico per
attirare l'attenzione sul silenzio mediatico nei confronti della crisi
climatica.

Dopo la fine della settimana di
[Ribellione](https://extinctionrebellion.it/xr-magazine/2020/10/21/non-ce-piu-tempo/)
8 ribelli hanno inscenato un ultimo sit-in sui gradini del Parlamento,
spiegando ai politici di passaggio come il pacchetto di stimoli economici
per far fronte all'emergenza COVID che era appena stato approvato non teneva
conto degli interessi del pianeta.

Per maggiori informazioni su XR Italia potete consultare il loro [sito web](https://extinctionrebellion.it/) e seguirli su [Facebook](https://www.facebook.com/XRItaly/).  

- - -

## Oceani ribelli si sollevano in Spagna

5 - 11 OTTOBRE e 1 - 6 NOVEMBRE | Spagna

![Le brigate blu spagnole in
azione](/assets/uploads/ebab83d0-f618-4f6a-9804-27527f9305b4.jpg)

*In Spagna avanza la marea blu.*

La Ribellione spagnola ha coinvolto 14 città nello scorso mese. Le danze
sono state aperte con un 'messaggio' urgente per il Dipartimento Ambientale
a Madrid. Il messaggio, scritto su un pezzo di legno secco, evidenziava
l'avanzare della desertificazione in Spagna.

Online, una vivace [diretta
Facebook](https://www.facebook.com/esXrebellion/videos/714441815834649/)
esplorava il potere della ‘Kick(ass)emblea’ (Assemblea Cittadina) di
sbloccare la democrazia. Il ‘[monumento della
corrida](https://en.wikipedia.org/wiki/Running_of_the_bulls#/media/File:Monument_in_Pamplona_IMG_3179.JPG)’
a Pamplona è stato ri-dedicato per evidenziare i pericoli dell'imminente
collasso ambientale.

A Granada, alcuni ribelli hanno bloccato una banca, mentre altri hanno
fermato il traffico a Cadice. Ma in tutte le città spagnole, i
[die-in](https://twitter.com/i/status/1318624668799086592) organizzati dai
Medici di XR hanno evidenziato le morti passate, presenti e future causate
dal rifiuto del governo di agire.

![I Medici di XR contano i costi dell'indolenza di fronte alla crisi
climatica.](/assets/uploads/72c548e7-408e-4c06-b29f-b6fc887d70b8.jpg)

*I Medici di XR contano i costi dell'indolenza di fronte alla crisi climatica.*  

I ribelli di Madrid sono stati costretti a ritardare il proprio contributo
alla Ribellione spagnola a causa di un lockdown regionale, ma sono riusciti
a organizzare qualche azione per i primi di novembre.

Per prima cosa, si sono
[incatenati](https://www.elsaltodiario.com/cambio-climatico/rebelion-contra-extincion-retoma-desobediencia-civil-plena-pandemia)
davanti al Ministero dell'Agricoltura - connettendosi a piante e foglie per
mostrare come la biodiversità possa creare una barriera naturale per
proteggerci da pandemie come quella di Covid-19. In parole povere, [la
natura può salvarci la
vita](https://twitter.com/xrmadrid_/status/1324426257279471616).

A seguire hanno creato un'[enorme marea
blu](https://twitter.com/i/status/1323705414127673344) nella strada
principale della capitale per rappresentare come l'umanità stia affondando,
come fenomeni metereologici estrei stiano causando migrazioni di massa e
come la ribellione stia montando!

Per maggiori informazioi su XR Spagna, potete consultare il loro [sito web](http://www.extinctionrebellion.es/portal/) e seguirli su [Facebook](https://www.facebook.com/esXrebellion/).  

![Una protesta naturale ribelle davanti al Ministero
dell'Agricoltura.](/assets/uploads/d6086887-fd28-4577-932d-23586ba4e7e4.jpg)

Una protesta naturale ribelle davanti al Ministero dell'Agricoltura.

- - -

## La Francia si alza (di 324 metri)!

11 - 18 OTTOBRE | Francia

![Foto: Charles
Baudry](/assets/uploads/6ba1e04e-913e-4030-ae00-cef6737ba196.jpg)

*Foto: Charles Baudry*

I ribelli francesi hanno [chiamato alle
armi](https://twitter.com/i/status/1325384953811570689) il mondo intero
all'inizio della loro Ribellione rivelando la loro ultima recluta -
nientemeno che la Torre Eiffel!

I manifestanti hanno usato l'iconico monumento per promuovere la Ribellione,
e altre nove città francesi hanno risposto alla chiamata. Nel centro di
Lille, i ribelli hanno sparso 150 litri di sangue finto, il Ponte
Universitario di Lione è stato bloccato e i ribelli di Orleans hanno
'corretto' manifesti pubblicitari consumisti.

![Ribelli “si oppongono violentemente” all'arresto secondo la polizia
francese.](/assets/uploads/1450226a-e7ac-4358-8320-ff6f4ed96edd.png)

*Ribelli “si oppongono violentemente” all'arresto secondo la polizia francese.*

I ribelli parigini hanno avuto la bellissima idea di organizzare una ‘[Lenta
Camminata](https://twitter.com/xrFrance/status/1316738075792416769)’ ,
muovendosi lentamente tra monumenti simbolici della capitale per evidenziare
come il ritmo frenetico della nostra vita ci impedisce di renderci
pienamente conto della distruzione ambientale.

Ma le cose si sono decisamente velocizzate durante una protesta davanti al
Ministero dell'Ecologia. I ribelli hano dipinto l'ingresso di verde e
bloccato le vie circostanti, incatenandosi e straiandosi sull'asfalto
bagnato. La polizia [ha reagito con
durezza](https://twitter.com/i/status/1315961776547205123), accusando i
ribelli di aver ‘resistito violentemente’ per essere semplicemente rimasti
sdraiati. [Otto ribelli sono stati
arrestati](https://twitter.com/T_Bouhafs/status/1315975785627488257) e sei
sono stati trattenuti dalla polizia per oltre 24 ore.

I ribelli hanno preso di mira le compagnie edilizie per il loro ruolo nella
crisi climatica, con la produzione di cemento responsabile per l'8% di
emissioni di CO2. La loro protesta ha bloccato le spedizioni di cemento
della fabbrica LafargeHolcim, ritardando i lavori di ampliamento della metro
di Parigi.

Per maggiori informazioni su XR Francia, potete visitare il loro [sito
web](https://extinctionrebellion.fr/) e seguirli su
[Twitter](https://twitter.com/xrFrance).

![](/assets/uploads/1c9c81c0-7c58-4a5c-861c-f958518ba387.jpg)

- - -

# XR Libera

Ancora una volta non abbiamo spazio sufficiente per riportare tutte le
azioni ribelli degli ultimi mesi. Vi consigliamo di leggere l'edizione
completa di [XR
Unchained](https://rebellion.global/blog/2020/11/11/xr-unchained-18/) per
scoprire tutte le bellissime e coraggiose iniziative che non hanno trovato
spazio in questa newsletter.

![](/assets/uploads/52857f30-dbfa-4837-92e5-6af90fad8d75.jpg)

![](/assets/uploads/18a5a7bb-b85f-45b4-a7d4-513530f88d90.jpg)

Il mese scorso, un albero di 350 anni considerato sacro dalle comunità
aborigene locali è stato abbattuto e [portato
via](https://www.facebook.com/XRAustralia/photos/a.368113029869751/3998254726855545/?type=3&__xts__[0]=68.ARBptYaYIwcrsfp_0_vBTuNaOg2WHa71d5BfQRkSAAfjeq5ClJ3UL9WWObJG6VPIPoCvilbHp-fyN2WsR4tcu7XUZ1iWfGgj04LxGHGhYRA-Ek_JU8MYJREheLLFVTDwJS7Yyydmt3wyBecYkKxCn1tWRWKMP0PCyzAchsdX62RY7yDQGQHRN8JNE8b23OFFSZ8LaS0SRi9SEFjrOMd-_9nWsfVhDfeyjNCY5k4D32tfca8Ps2ggSnZYgQYuTUJf8Kq37I6e7z93PfOxU1qlT4pNzY_KmzB3qXCpwuYtXqdzjnG8U66kt4JEcBZ6fCUeDc4M3SvdmE4tkgsMbuKLFnFIAQ)
per ampliare un'autostrada nello stato di Victoria, in Australia. Il
progetto mette in pericolo altri alberi - aiutate a
[proteggerli](https://dwembassy.com/).

![](/assets/uploads/bd61836a-6a2a-4fcc-b3b8-d9bdc34472e3.jpg)

A Rio de Janeiro, la [Foresta di
Camboatá](http://www.uezo.rj.gov.br/mais_noticias/2019/julho/areas-verdes-cariocas-floresta-do-camboata.html)
ospita un gran numero di specie a rischio di estinzione e rischia di essere
abbattuta per fare spazio ad una nuova pista di Formula Uno. XR Brasile sta
[opponendo
resistenza](https://rebellion.global/press/2020/10/16/sports-ecocide/).

\ Foto: Marcio Isensee e Sá

![](/assets/uploads/882297f6-a920-4cb9-9879-dc331e21c0e0.jpg)

Uno dei cinque ribelli di Sydney accusati di atti osceni per essersi incatenati davanti alla Independent Planning Commission - l'organizzazione che ha approvato il progetto di estrazione di gas e carbone di Narrabri. I ribelli si sono truccati per rappresentare gli incendi che stanno devastando il paese.  

[Scoprite XR Unchained](../xr-unchained-18)

- - -

# Annunci

## XR Blog Internazionale: nuovi articoli, evviva!

![](/assets/uploads/c22d910a-7a28-4be4-b5d1-8a092712ec27.png)

Ogni settimana, il [Blog Internazionale di
XR](https://rebellion.global/news/#blog) si riempie di nuovi articoli che
trattano il tema della crisi climatica in modo semplice e diretto per essere
facilmente accessibili da tutti! Questi sono alcuni dei nostri preferiti...

[Come smettere di finanziare i produttori di combustibili fossili scegliendo
una banca etica](https://rebellion.global/blog/2020/09/21/ethical-banks/)

La maggior parte delle grandi banche ha uno sporco segreto: i vostri
risparmi vengono usati per finanziare progetti legati allo sfruttamento dei
combustibili fossili. Questa guida vi mostra passo per passo come
riprendervi i vostri soldi.

[XR 101: dobbiamo agire
ora](https://rebellion.global/blog/2020/08/31/act-now-extinction-rebellion-demands/)

State cercando di spiegare a qualcuno non direttamente coinvolto con XR
l'importanza del nostro lavoro? Questo è per voi! Un articolo che spiega a
tutti i non-ribelli perchè dobbiamo agire ora.

[C'è ancora speranza: come la Baia di Monterey si è ripresa dal
collasso](https://rebellion.global/blog/2020/10/10/monterey-bay/)

La storia di come un'unica attivista sia riuscita a trasformare la Baia di
Monterey in un'area naturale protetta, nonostante sia morta prima di
riuscire a vedere i frutti del suo lavoro.

[15 casi di disobbedienza civile (che hanno fatto la
differenza)](https://rebellion.global/blog/2020/11/03/civil-disobedience-examples/)

State protestando, eppure sembra che nulla cambi! Ma la storia ci mostra che
abbiamo fatto molti progressi. Ecco 15 esempi di azioni di disobbedienza
civile che hanno fatto la differenza!

## Scrittori di XR: vogliamo le vostre vittorie!

![](/assets/uploads/9aefefdf-5938-4262-81f5-b6d1bca70e16.png)

Per tutti i ribelli! Gli scrittori di XR stanno raccogliendo le vittorie di XR - esempi di azioni di XR che hanno avuto successo. Vogliamo sentire le vostre vittorie, dall'aver cambiato l'opinione di una singola persona alle leggi di uno stato!  

Contattateci all'indirizzo xrwins@protonmail.com per maggiori
informazioni. Sarebbe fantastico se poteste anche includere la data di
fondazione del vostro gruppo XR!

## Podcast di XR: economia per il pianeta.

![](/assets/uploads/ae6e3179-8b62-46c4-82a2-0101cc28e8bd.png)

In questo
[episodio](https://extinctionrebellion.uk/2020/10/16/doughnut-economics-kate-raworth/)
intervistiamo l'economista Kate Raworth, autrice del caso editoriale
[Doughnut Economics](https://www.kateraworth.com/doughnut/).

## Supporto Globale di XR: unitevi a noi!

![](/assets/uploads/54a3b7ab-d078-4db3-a15f-20950390bc41.jpg)

Volete supportare ed entrare in contatto con ribelli provenienti da tutto il
mondo? XR Supporto Globale aiuta diversi gruppi di XR a condividere le
proprie risorse e offre altre forme di supporto come organizzare raccolte
fondi, corsi di formazione etc.

Abbiamo posizioni disponibili in diversi ambiti - Media e Comunicazioni,
Tecnologia, Raccolta Fondi, Democrazia Partecipativa, Collaborazione, Corsi
di Formazione, Culture Rigenerative, Eventi.

Consultate il nostro
[calendario](https://cloud.organise.earth/apps/calendar/p/iCoaNMwWCwFWbpHw/dayGridMonth/2020-11-01)
per la prossima Introduzione Interattiva a XR (una parte importantissima del
processo di selezione) e compilate questo
[modulo](https://forms.organise.earth/index.php?r=survey/index&sid=433164&lang=en)
per segnalarci il vostro interesse! Per qualsiasi chiarimento, contattateci
a XRInt-onboarding@protonmail.com.

## XR Libreria Mediatica Internazionale: corsi gratuiti!

![](/assets/uploads/aa4918d0-5536-4864-91f3-a0b32ce13bb1.jpg)

Alla ricerca di contenuti mediatici a tema XR? O volete condividere qualcosa
di vostro? Partecipate al nostro prossimo corso per imparare ad usare la
[Libreria Mediatica Internazionale di
XR](https://show.pics.io/xr-global-media-resources-public)!

Vi daremo tutte le informazioni che vi servono per cominciare. Compilate
[questo breve
questionario](https://forms.organise.earth/index.php?r=survey/index&sid=588393&lang=en)
e aspettate la nostra risposta.

- - -

## Letture Imperdibili

Come butta, ribelli? In quest'edizione, i nostri consigli di lettura sono tutti a tema elezioni presidenziali americane! Quali sono le implicazioni ambientali della presidenza Biden? Green New Deal o la stessa vecchia fregatura? Leggete ribelli, leggete!  

[Carbon Brief: esperti ambentalisti reagiscono alla vittoria di
Biden.](https://www.carbonbrief.org/us-election-climate-experts-react-to-joe-bidens-victory)\ 
[Naomi Klein: dobbiamo renderci conto di quanto stretto sia stato il margine
di vittoria di
Biden.](https://www.theguardian.com/commentisfree/2020/nov/08/joe-biden-risky-candidate-us-election)\ 
[Chris Hedges: American
Requiem](https://scheerpost.com/2020/11/05/chris-hedges-american-requiem/)\ 
[Il verde sbagliato: la morte inaspettata del green new
deal](http://www.wrongkindofgreen.org/2020/09/11/the-unannounced-death-of-the-green-new-deal-part-1-what-happened-to-the-peoples-plan/)

- - -

## Grazie

Grazie per aver letto fin qui, ribelli, e continuate così! Per qualsiasi
domanda o suggerimento, contattateci a
[xr-newsletter@protonmail.com](mailto:xr-newsletter@protonmail.com).

Siamo in una fase cruciale della nostra storia, e il nostro movimento ha
bisogni di fondi per condividere il nostro messaggio. Qualsiasi
[donazione](https://chuffed.org/project/xrinternational) è grandemente
apprezzata.

[Sostieni la
Ribellione](https://chuffed.org/project/xrinternational){.xr-button}

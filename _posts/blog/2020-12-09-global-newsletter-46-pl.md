---
lang: pl
title: "Globalny newsletter #46: Nie wystarczy mówić – trzeba wyłożyć pieniądze!"
slug: global-newsletter-46
date: 2020-12-09 17:46
published: true
categories:
  - blog
image: /assets/uploads/women-farmers-pti.jpg
seoImage: /assets/uploads/women-farmers-pti.jpg
seoTitle: Nie wystarczy mówić – trzeba wyłożyć pieniądze!
seoDescription: Rządy deklarują obniżenie emisji, ale prowadzone przez nie gospodarki czerpią korzyści z wydobywania paliw
  kopalnych i ekoeksterminacji.
---
![](/assets/uploads/women-farmers-pti.jpg "Women farmers rise up against
sweeping privatisation of Indian agriculture.")

*Indyjskie rolniczki protestują przeciwko fali prywatyzacji, która pustoszy przemysł. Zdjęcie: PTI*

(Zapisz się do newslettera
[tutaj](https://actionnetwork.org/forms/newsletter-sign-up-17).)

Drodzy Rebelianci, Drogie Rebeliantki,

**Rządy obiecują zapobiec kryzysowi klimatycznemu, podczas gdy faktycznie finansują go i nasilają jego skalę ich własne gospodarki.**

Aby utrzymać ocieplenie klimatu poniżej 1,5°C, wydobycie węgla, ropy i gazu
musi drastycznie zmaleć. Mimo to nowy [raport, który poparła
ONZ](http://productiongap.org/2020report/), wskazuje na to, że rządy na
całym świecie planują zwiększenie wydobycia surowców naturalnych, a
pieniądze z funduszy odbudowy po pandemii COVID-19 mają zostać przeznaczone
na paliwa kopalne – nie na inwestowanie w ekologiczną energię.

A kryzysu klimatycznego nie finansuje się przecież tylko z publicznych
pieniędzy. Szokujący [raport opublikowany niedawno przez Rainforest Action
Network](https://www.ran.org/bankingonclimatechange2020) ujawnia, że od
podpisania porozumienia paryskiego pięć lat temu 35 największych banków
prywatnych zainwestowało w paliwa kopalne zatrważającą sumę 2,7 trylionów
dolarów. Inwestycje te rosną z roku na rok.

W tym specjalnym wydaniu newslettera skupiamy się na pieniądzach: piszemy o
dwóch walkach małych rebelianckich grup z wielkimi, niedobrymi
bankami. State Bank of India, którego większość udziałów znajduje się w
posiadaniu indyjskiego rządu, chce udzielić pożyczki na przyspieszenie prac
nad ogromną kopalnią węgla w zachodniej Australii. Jej wysokość? Miliard
dolarów. Standard Bank w Południowej Afryce finansuje natomiast ogrzewany
rurociąg naftowy. Liczący 1445 km projekt zrujnuje wschodnioafrykańską
przyrodę.

![Zoe Postman](/assets/uploads/joburg-rebel-zoe-postman.jpg "A rebel pickets
Standard Bank’s offices in Johannesburg")

*Rebeliantka protestuje przed siedzibą Standard Banku w Johannesburgu. Zdjęcie: Zoe Postman*

Przedstawiamy też ekscytującą nową kampanię sprzeciwiającą się światowemu
systemowi bankowemu oraz jego strategiom inwestycyjnym, które zagrażają
życiu nas wszystkich. [Money Rebellion](https://youtu.be/yvQmU7e_A0I)
powstała w zeszłym miesiącu w Wielkiej Brytanii i zwiastuje erę nowego
nieposłuszeństwa monetarnego w naszym ruchu. Rebeliantki i rebelianci
zainteresowani strajkiem podatkowym czy przeniesieniem kredytu do
ekologicznego banku powinni przeczytać dzisiejsze Ogłoszenia.

Nie zapomnijcie przy okazji o Lekturze Obowiązkowej! Dowiecie się w tej
sekcji, które banki jedynie deklarują neutralność węglową oraz przeczytacie
o tym, jak przenieść konto do ekologicznej instytucji.

Może wydawać się, że nie jesteśmy w stanie pokonać przeszkód stojących na
drodze naszego ruchu. Ale w nowy rok wkraczamy z nową taktyką, nowymi celami
i niestrudzoną determinacją. Nie wystarczy mówić, trzeba wyłożyć pieniądze –
to właśnie chcemy przekazać naszym rządom. Nasz zespół życzy Wam wszystkim
bardzo nieposłusznego nowego roku.

![](/assets/uploads/young-indonesian-rebel.png "A young Indonesian rebel
takes part in a Toy Strike on World Children’s Day")

*Młoda indonezyjska rebeliantka bierze udział w proteście Toy Strike, który odbył się w Powszechny Dzień Dziecka*

Jeśli chcielibyście pomóc, możecie zajrzeć na naszą
[stronę](https://rebellion.global) i [dowiedzieć się więcej o
XR.](https://rebellion.global/about-us/)

By połączyć siły z rebelianckimi osobami ze swojej okolicy, skontaktuj się
ze swoją [najbliższą grupą XR](https://rebellion.global/branches/). Jeżeli
blisko ciebie nie ma działającej grupy, [załóż
ją!](https://cloud.organise.earth/s/jGSWEoJ9PW65xLc)

Jeżeli masz ochotę poczytać wcześniejsze numery newslettera, znajdziesz je
[tutaj](https://rebellion.global/blog/).

Znajdujemy się w kluczowej fazie ludzkiej historii. Abyśmy dalej mogli
szerzyć naszą misję, ruch XR potrzebuje środków finansowych. Docenimy każdą
kwotę, jaką możesz [ofiarować](https://chuffed.org/project/xrinternational).

[Wesprzyj Rebelię](https://chuffed.org/project/xrinternational){.xr-button}

## Spis treści

* Ostatnie akcje
* Podsumowanie akcji
* Ogłoszenia
* Lektury obowiązkowe

## Ostatnie akcje

### State Bank of India: Sprzeciw wobec miliardowej pożyczce dla Adani!

**LIS | Indie**

![](/assets/uploads/farmers-newdelhi-pti.png "Farmers chant
anti-privatisation slogans on the border of New Delhi")

*Rolnicy wykrzykują antyprywatyzacyjne hasła na obrzeżach Nowego Delhi. Zdjęcie: PTI*

Rebelianci i rebeliantki oraz inni aktywiści w całych Indiach zorganizowali
protesty przed siedzibami State Bank of India (SBI). Niektórzy z uczestników
wzięli także udział w akcji „zatykania bankomatów” – ekrany maszyn SBI
zaklejano głoszącymi prawdę ulotkami i blokowano nimi wejścia na kartę.

SBI, który w większości jest własnością rządu Indii, planuje udzielić
pożyczki przedsiębiorstwu Adani, indyjskiemu gigantowi
energetyczno-transportowemu. Planowana kwota 678 milionów dolarów ma pomóc w
otwarciu ogromnej kopalni węgla w północnej Australii.

W 2014 roku SBI planował przekazać Adani miliard dolarów na kopalnię, ale
plany ukróciły kontrowersje związane z projektem oraz oskarżenia o
[kapitalizm
kolesiowski](https://www.thehindu.com/news/national/sbiadani-pact-just-a-loan-not-crony-capitalism-says-jaitley/article6627930.ece).

![](/assets/uploads/activists-pune.png "Activists protest outside an SBI
branch in Pune")

*Aktywistki protestują przed siedzibą SBI w Pune*

Adani nie tylko emituje 4,6 miliardów ton węgla do atmosfery – otwarcie
[kopalni węgla
Carmichael](https://www.stopadani.com/why_stop_adani%E2%80%A8%E2%80%A8)
sprawi, że przez Wielką Rafę Koralową przepływać będzie więcej statków, a
warstwa wodonośna i ziemie australijskich przodków ulegną zniszczeniu.

Firma od dawna popiera premiera Indii i jest jednym z niewielu koncernów,
które [zgarniają liczne umowy i
zyski](https://www.ft.com/content/474706d6-1243-4f1e-b365-891d4c5d528b),
podczas gdy przez Indie przechodzi ogromna fala prywatyzacji.

![](/assets/uploads/cricket-protester-ap.png "A protester in the Sydney
Cricket Ground during a match between India & Australia")

*[Protest](https://www.stopadani.com/) na stadionie Sydney Cricket Ground podczas meczu Indii z Australią. Zdjęcie: AP*

Setki tysięcy pendżabskich rolników i rolniczek przemaszerowało przez
stolicę Indii w zeszłym miesiącu. [Protestowali oni przeciwko trzem nowym
projektom
ustaw](https://www.nytimes.com/2020/12/04/world/asia/india-farmers-protest-pollution-coronavirus.html),
które otworzyły drogę do indyjskiego rolnictwa prywatnym inwestorom; Adani
prawdopodobnie na tym zyska. Przedsiębiorstwo dominuje już w [indyjskim
sektorze transportu
żywności](https://www.freshplaza.com/article/9178088/india-adani-group-forays-into-cold-chain-logistics-with-2-96-bln-acquisition-of-snowman-logistics/),
zarządza 25% portów handlowych oraz posiada sześć sprywatyzowanych niedawno
lotnisk.

Trzy projekty ustaw, które w lecie w ekspresowym tempie przepchnięto przez
parlament, przyczynią się do deregulacji rynku upraw żywności oraz do
obalenia ustanowionych przez rząd cen minimalnych. Według rolników i
rolniczek doprowadzi to do zajęcia małych farm przez korporacje i do
drastycznego spadku cen.

Policja użyła gazu łzawiącego, armatek wodnych, ciężarówek z piaskiem, drutu
kolczastego i rowów, ale nie udało jej się powstrzymać rolników przed
wejściem do miasta. Prośbę policji o przekształcenie [dziewięciu stadionów
sportowych w
więzienia](https://www.hindustantimes.com/delhi-news/farmers-protest-police-eye-delhi-stadiums-as-temporary-prisons/story-TNki3zKcEDXvv1v6jRjvQJ.html%E2%80%A8%E2%80%A8)
na szczęście odrzuciła rada miasta. Trwają właśnie spotkania związków
zawodowych rolników z przedstawicielami rządu.

![](/assets/uploads/2020-12-09-newsletter-46-image24.png "Police try to
disperse farmers protesting on the edge of New Delhi")

*Policja próbuje rozgromić rolników protestujących na obrzeżach Nowego Delhi. Zdjęcie: PTI*

## Standard Bank: Posprzątajcie swój bałagan!

**13 LIS | Johannesburg, Południowa Afryka**

Rebelianci i rebeliantki z Południowej Afryki zażądali od Standard Banku, by
ten zaprzestał finansować największy podgrzewany rurociąg na świecie.

[Rurociąg
Wschodnioafrykański](https://www.banktrack.org/project/east_african_crude_oil_pipeline#_)
(East African Crude Oil Pipeline) ma przebiegać przez teren słynnego [Parku
Narodowego Wodospadu
Murchisona](https://globalconservation.org/projects/murchison-falls-national-park-uganda/).
Projekt nie tylko skutkować będzie przesiedleniem rdzennych społeczności –
ucierpią także zagrożone gatunki. Poza tym codziennie dystrybuować będzie za
pośrednictwem rurociągu tysiące litrów ropy naftowej – to katastrofa dla
ludzkości, różnorodności biologicznej i klimatu.

![](/assets/uploads/2020-12-09-newsletter-46-image11.png)

*Zdjęcie: Anita*

Rebeliantki i rebelianci zebrali się pod siedzibą Standard Banku w
Johannesburgu, w rękach trzymając plakaty z napisami „obserwujemy was” i
„brak działań to broń masowej zagłady.” Na placu przed bankiem wylali syrop
z melasy, a następnie odcisnęli umazane w nim dłonie na ścianach budynku –
symbolizowało to priorytety banku, czyli brudną ropę, a nie ludzi i ich
prawo do godnego życia.

Podczas pokojowego protestu ochrona budynku zatrzymała rebeliantów i
wyprowadziła ich poza teren banku, z rękami trzymanymi nad głową.

![](/assets/uploads/2020-12-09-newsletter-46-image26.png)

*Zdjęcie: Anita*

Ta akcja to jedynie niewielka część [trwającej batalii](http://extinctionrebellion.org.za/24682/stop-standard-banks-east-african-crude-oil-pipeline-project/) grupy XR Południowa Afryka, w ramach której działacze i działaczki próbują zatrzymać budowę toksycznego rurociągu. Ty też możesz [dołączyć do cyfrowej walki](https://docs.google.com/document/d/1U8vawIqshSomVXfSd1XU7Q386ngKfwWNnhPcusIth3U/edit) i bombardować media społecznościowe banku wiadomościami sprzeciwiającymi się projektowi.  

Dowiedz się więcej o grupie XR Południowa Afryka, odwiedzając jej
[stronę](http://extinctionrebellion.org.za/) i obserwując ją na
[Facebooku](https://www.facebook.com/ExtinctionRebellionSouthAfrica).

## Ruch nad ruchami próbuje chronić lankijskie lasy

**LIS | Sri Lanka**

![](/assets/uploads/2020-12-09-newsletter-46-image22.png)

Trzynaście grup działających na rzecz środowiska, w tym XR Sri Lanka, walczą
o ochronę ogromnych połaci lankijskich lasów deszczowych przed grabieżą z
rąk korporacji. Zagrożony rejon [zajmuje
7%](http://www.themorning.lk/controversial-5-2001-circular-exploring-the-ripple-effect/)
całej wyspy.

Prezydent Sri Lanki przed wyborami obiecał podwojenie wielkości terenów
leśnych kraju, ale obecny rząd zniósł ochronę prawną 700 tysięcy hektarów
tak zwanych [pozostałych lasów
państwowych](https://www.newsfirst.lk/2020/11/11/other-state-forests-not-considered-in-sri-lankas-forest-cover/)
(OSF).

Są to nieoficjalne lasy, które formalnie nie podlegają prawu Sri Lanki, a
wcześniej ochronę nad nimi sprawował Departament Leśnictwa. Nowe prawo znów
oddało lasy w ręce samorządów, a te sprawować mają pieczę nad „rozwojem
gospodarczym”. Przewiduje się więc biurokratyczne nadużycia i szybko
postępujące wylesianie.

W skład lasów OSF wchodzą niezwykle rzadkie [lasy
mgliste](https://en.wikipedia.org/wiki/Cloud_forest) – zajmują one mniej niż
1% lasów na świecie. Ich utrata oznaczałaby wyginięcie wielu zagrożonych i
endemicznych roślin oraz zwierząt. Poza tym liczba cennych drzew
pochłaniających dwutlenek węgla zmalałaby jeszcze bardziej.

![](/assets/uploads/2020-12-09-newsletter-46-image23.png)

Wygląda na to, że zmiany prawne wprowadzono w skutek lobbingu korporacji (są
one właścicielami 67% lankijskiej ziemi). Dole Lanka, globalny producent
owoców i warzyw, uzyskał niedawno ogromny obszar ziemi na rzecz plantacji
bananów i mango – teren ten został wyznaczony jako nowy rezerwat w Parku
Narodowym Lunugamvehera.

Pracownicy i pracownice Parku Narodowego Równin Zalewowych Mahaweli
zajmujący się ochroną dzikiej przyrody i lasów spotkali się z werbalną
agresją ze strony ministra, któremu podlegają.

Grupa XR Sri Lanka planuje nadchodzącą Zalesiającą Rebelię (Reforest
Rebellion), podczas której obrońcy i obrończynie lasów deszczowych zasadzą w
Rezerwacie leśnym Sinharaj setki sadzonek. Możesz okazać im wsparcie,
obserwując ich stronę na [Facebooku](https://www.facebook.com/xrebellionlk/)
i podpisując tę [petycję online](http://chng.it/y2dcVm7g).

## XR Filipiny: Pięć tajfunów w jeden miesiąc

**LIS | Filipiny**

![](/assets/uploads/2020-12-09-newsletter-46-image9.png)

Grupa XR Filipiny pilnie potrzebuje pomocy po tym, jak przez ich kraj w
ciągu czterech tygodni przeszło [pięć wyniszczających
tajfunów](https://reliefweb.int/report/philippines/typhoon-after-typhoon-after-typhoon).

Jeśli Twoja sytuacja finansowa jest trudna i nie możesz wesprzeć grupy za
pomocą [jednego](https://linktr.ee/youthriseph) z
[dwóch](https://yacap.org/relief/) portali, możesz powiedzieć światu o
sytuacji na swoich mediach społecznościowych. Odwiedź [Instagramowe konto XR
Filipiny](https://www.instagram.com/extinctionrebellionph/?hl=en) i dowiedz
się więcej.

![](/assets/uploads/2020-12-09-newsletter-46-image7.png "Boy & dog cross
their destroyed village following Typhoon Vamco")

*Chłopiec i pies przemierzają wioskę zniszczoną przez tajfun Vamco. Zdjęcie: Reuters/Eloisa Lopez*

Niedawno północną część kraju spustoszył tajfun
[Vamco](https://www.bbc.co.uk/news/world-asia-54934373); zginęły dziesiątki
osób, a tysiące Filipinek i Filipińczyków walczy o przetrwanie, w
oczekiwaniu na pomoc. Niektóre regiony nadal zmagają się z poważnymi
powodziami – głębokość wody wynosi niekiedy 12 metrów. Relacje wydarzeń w
mediach oraz pomoc ze strony lokalnych organizacji utrudniają zarówno
pandemia, jak i [obecny
rząd](https://www.forbes.com/sites/panosmourdoukoutas/2020/01/24/duterte-is-turning-philippines-into-a-more-corrupt-and-less-democratic-state/?sh=339284592768).

Tajfuny
[nierzadko](https://www.arcgis.com/apps/MapJournal/index.html?appid=586f9150ae87491a8c7f1b86db7952a9)
nawiedzają Filipiny – w ostatnim roku przez kraj przeszło ich
dwadzieścia. Lecz wraz ze wzrostem temperatury na świecie, tajfuny i
huragany staną się jeszcze częstsze.

Dla filipińskiej ludności znajdującej się na pierwszym froncie walki z
kryzysem klimatycznym decyzje inwestycyjne światowych banków oraz niechęć
rządów do przywołania instytucji finansowych do porządku to sprawa życia i
śmierci.

![](/assets/uploads/2020-12-09-newsletter-46-image3.jpg "The City of Manila,
capital of The Philippines, underwater after Typhoon Vamco")

*Stolica Filipin Manila po przejściu przez miasto tajfunu Vamco Zdjęcie: Reuters*

- - -

## Podsumowanie akcji

![](/assets/uploads/2020-12-09-newsletter-46-image25.png " Rebels hold a Toy
strike on World Children’s Day")

20 LIS | Indonezja: *Rebeliant podczas protestu Toy Strike w Powszechny
Dzień Dziecka. Niewykorzystane zabawki przekazano kilku organizacjom
charytatywnym.*

![](/assets/uploads/2020-12-09-newsletter-46-image17.jpg "A Sea of Blood
flows through central Jakarta during the Asia Climate Rally.")

27 LIS | Indonezja: *Podczas Asia Climate Rally przez centrum Dżakarty
przepłynęło Morze Krwi.*

![](/assets/uploads/2020-12-09-newsletter-46-image1.jpg "Over 200 activists
and residents converged on Haifa Bay to demand the closure of its
petrochemical industry")

25 LIS | Izrael: *Ponad 200 aktywistów i aktywistek zebrało się w Zatoce
Hajfy i żądało zamknięcia znajdujących się tam zakładów przemysłu
petrochemicznego. Grupa XR Izrael zablokowała wejście do miejscowej
rafinerii ropy naftowej.*

![](/assets/uploads/2020-12-09-newsletter-46-image4.png "Rebels & other
activists on Place de la République demonstrate against the new
authoritarian and unjust Global Security Bill.")

28 LIS | Francja: *Rebelianci i inne grupy aktywistów demonstrują na Place
de la République przeciwko nowemu, [autorytarnemu i
niesprawiedliwemu](https://www.opendemocracy.net/en/can-europe-make-it/frances-global-security-bill/)
projektowi ustawy o bezpieczeństwie globalnym.*

![](/assets/uploads/2020-12-09-newsletter-46-image5.png " Rebels in Sake
city meet with local leaders to spread awareness about Covid-19.")

16 LIS | DRK: *Rebeliantki i rebelianci spotykają się w mieście Sake z
lokalnymi przywódcami, by szerzyć świadomość o wirusie COVID-19.*

![](/assets/uploads/2020-12-09-newsletter-46-image19.png "Rebels in Kampala
hand out face masks and soap to market vendors.")

30 LIS | Uganda: *Rebelianci i rebeliantki rozdają maseczki i mydło
sprzedawcom na rynku w Kampali.*

![](/assets/uploads/2020-12-09-newsletter-46-image16.png "Tasmania declared
it is powered entirely by renewable electricity but Hobart rebels still sat
in silence to support the National Day of Action against Gas.")

28 LIS | Australia: *Tasmania ogłosiła, że jest [w całości zasilana energią
odnawialną](https://reneweconomy.com.au/tasmania-declares-itself-100-per-cent-powered-by-renewable-electricity-25119/),
ale mimo to rebeliantki i rebelianci z Hobart usiedli w ciszy, by uczcić
Narodowy Dzień Walki z Gazem.*

![](/assets/uploads/2020-12-09-newsletter-46-image27.png "Rebels glue
themselves to Amazon’s Barcelona HQ on Black Friday")

26 LIS | Hiszpania: *Rebeliantki i rebelianci świętują Black Friday,
przyklejając się do szyb w barcelońskiej siedzibie firmy Amazon. Sieciowy
kolos wyniszcza środowisko i kompletnie nie szanuje praw pracowniczych –
wszystko w imię gromadzenia zysków. Akcje przeciwko Black Friday
zorganizowały także grupy rebeliantów we Francji, Holandii, Niemczech i
Polsce.*

- - -

## Ogłoszenia

### Money Rebellion: Dołącz do nas!

![](/assets/uploads/2020-12-09-newsletter-46-image29.png)

[Money Rebellion](http://moneyrebellion.earth) to zupełnie nowa kampania,
która prowadzona będzie na ulicach, w sieci i za pomocą działań
finansowych. Jej cel? Zmierzenie się z największym powodem kryzysu
klimatycznego: naszym systemem gospodarczym.

Money Rebellion rozpoczęli brytyjscy rebelianci i rebeliantki. Z chęcią będą
patrzeć, jak ich kampania finansowego nieposłuszeństwa rozprzestrzenia się
po świecie. Wszyscy zainteresowani rebelianci mogą do woli korzystać z
materiałów przygotowanych na rzecz kampanii – należy jednak pamiętać, by
dostosować je do panującego w danym kraju prawa podatkowego i ustaw o długu.

To coś dla Ciebie? Obejrzyj [filmik wyjaśniający
kampanię](https://youtu.be/QjiKLKg_8xc).
[Tutaj](https://extinctionrebellion.uk/act-now/resources/money-rebellion/)
zapoznasz się z wieloma innymi materiałami.

Jeśli chcesz pomóc w prowadzeniu przyszłej prelekcji Money Rebellion,
wypełnij ten [formularz](http://bit.ly/comehaveachat). Perspektywa osób z
krajów Globalnego Południa będzie szczególnie cenna.

## XR COP: Zestaw akcji!

![](/assets/uploads/2020-12-09-newsletter-46-image15.png)

W rocznicę podpisania porozumienia paryskiego i aż do listopada przyszłego
roku XR COP powtarzać będzie: *COP26, obserwujemy was!*

[Otwórz nasz zestaw
akcji](https://docs.google.com/document/d/1F9G6XErXLY7CWz_FrKzW8FlQzk9XlE4l_X6FB0LfYsY/edit)
i dowiedz się, jak sprawić, by świat też Cię usłyszał! Znajdziesz tam porady
na temat tego, ja zorganizować łatwe i szybkie akcje, informacje o COP i nie
tylko. Przygotuj swój zespół i zacznijcie otwierać światu oczy na to, że
COP26 musi zmienić obrany przez nas kierunek! Bądź też na bieżąco z naszymi
comiesięcznymi akcjami!

## Jak prowadzić transmisję na żywo: Darmowa sesja szkoleniowa!

![](/assets/uploads/2020-12-09-newsletter-46-image13.png)

Na tym darmowym szkoleniu dowiesz się, jak prowadzić transmisję na żywo z
akcji i wydarzeń XR.

Warsztat obejmować będzie informacje o tym, jak przygotować transmisję na
żywo z telefonu komórkowego, jakich umiejętności technicznych potrzebujesz i
jaki sprzęt wybrać. Podzielimy się z Tobą także wskazówkami o tym, jak
prowadzić wywiady i prezentować przed kamerą.

Powiemy też o tym, jak korzystać z oprogramowania VMIX, które pozwala na
prowadzenie transmisji jednocześnie z kilku telefonów znajdujących się w
różnych miejscach na świecie (należy pamiętać tylko o dobrym dostępie do
WiFi!).

W wydarzeniu mogą wziąć udział wszystkie grupy XR. Warsztaty odbędą się **15
grudnia**.

[Zapisz się
tutaj](https://www.eventbrite.co.uk/e/live-streaming-for-extinction-rebellion-training-tickets-131707724349)
i nie zapomnij sprawdzać naszego
[Facebooka](https://www.facebook.com/events/697781984490252) – będą pojawiać
się tam informacje o przyszłych szkoleniach tego typu.

## Strona Writers Rebel: On the Brink

![](/assets/uploads/2020-12-09-newsletter-46-image28.png)

30 LIS | W Dzień Utraconych Gatunków światowej sławy pisarze, artyści i
aktorzy czytali nowe dzieła i złożyli hołd gatunkom, którym grozi
wymarcie. Wydarzenie Writers Rebel obejrzysz
[tutaj](https://www.facebook.com/events/1852365411570782).

## XR Global Support: Dołącz do nas!

![](/assets/uploads/2020-12-09-newsletter-46-image2.jpg)

Chcesz wspierać rebelię i pracować z rebeliantkami i rebeliantami z całego
świata? XR Global Support pomaga grupom XR dzielić się materiałami i
zapewnia wsparcie w formie szkoleń, pomocy finansowej i nie tylko.

Można zaangażować się w zespołach pracujących nad: sprawami medialnymi i
wiadomościami, działaniami technicznymi, pozyskiwaniem środków, demokracją
uczestniczącą, szkoleniami, kulturą regeneracji, wydarzeniami oraz
onboardingiem.

Przejrzyj nasz
[kalendarz](https://cloud.organise.earth/apps/calendar/p/iCoaNMwWCwFWbpHw/dayGridMonth/2020-11-01),
żeby dowiedzieć się, kiedy odbędzie się kolejna **interaktywna sesja
wprowadzająca do XR** (to ważny element rozpoczynania działań w naszym
ruchu), i wypełnij [ten
formularz](https://forms.organise.earth/index.php?r=survey/index&sid=433164&lang=en)
– w ten sposób będziemy wiedzieć, że chcesz wziąć udział w wydarzeniu. W
razie pytań napisz do nas na adres: **XRInt-onboarding@protonmail.com**.

## Biblioteka XR Global Media Library: Darmowa sesja szkoleniowa!

![](/assets/uploads/2020-12-09-newsletter-46-image21.jpg)

Chcesz odkryć niesamowite treści multimedialne XR? Albo podzielić się czymś
od siebie? **Dowiedz się, jak korzystać z biblioteki** [XR Global Media
Library](https://show.pics.io/xr-global-media-resources-public), dołączając
do następnej sesji szkoleniowej!

Nauczymy Cię wszystkich niezbędnych trików. Wypełnij tylko [ten krótki
formularz](https://forms.organise.earth/index.php?r=survey/index&sid=588393&lang=en),
żebyśmy mogli się z Tobą skontaktować.

- - -

## Lektury obowiązkowe

Słyszymy brzęk monet! W tym wydaniu newslettera jak najęci gadamy o
pieniądzach – nie odstępujemy od tematu nawet w tej sekcji. Dowiedz się,
które banki zyskują na dalszym wydobywaniu paliw kopalnych i destrukcji
naszej planety, wyjmij swoje pieniądze z zarządzanych przez nie kont i
zdobądź wiedzę na temat tego, o co właściwie chodzi z tym całym problemem
gospodarczym.

[Rainforest Action
Network](https://www.ran.org/bankingonclimatechange2020/): Fossil Fuel
Finance Report 2020 W tym klarownie napisanym raporcie przeczytasz, w jaki
sposób największe banki przyczyniają się do finansowania przemysłu paliw
kopalnych.

[Portfolio Earth](https://portfolio.earth/): Bankrolling Extinction
Z tego jasno przedstawionego raportu (w kilku wersjach językowych) dowiesz
się, w jaki sposób największe banki przyczyniają się do niszczenia
różnorodności biologicznej.

[Blog XR](https://rebellion.global/blog/2020/09/21/ethical-banks/): Jak
przestać finansować przemysł paliw kopalnych? Przenosząc konto do etycznego
banku Większość banków skrywa przed światem brudny sekret. Używają Twoich
pieniędzy, by finansować przemysł paliw kopalnych. Oto poradnik
krok-po-kroku, który pomoże Ci przestać finansować banki przyczyniające się
do załamania klimatu.

[Money Rebellion](https://www.facebook.com/pg/moneyrebellion/events/):
Prelekcje transmitowane na żywo
Obejrzyj trwającą właśnie serię prelekcji, w których opowiadamy o wpływie
naszego systemu gospodarczego na kryzys klimatyczny. Znajdziesz tam między
innymi informacje o nieposłuszeństwie podatkowym, modelu degrowth oraz o
alternatywnej gospodarce. W prelekcjach głos zabierają zaproszone
ekonomistki i ekonomiści.

[„Economic Literacy for XR Colleagues” z udziałem dr Gail
Bradbrook](https://www.loom.com/share/c715cde024984a668ab3f18eb81eaf9d):
Prelekcja transmitowana na żywo
Nie rozumiesz ekonomii? Nie do końca wiesz, czym jest ekonomia polityczna?
Nie martw się! Jest nas dużo więcej – i pewnie o to im chodzi. Ten krótki
wykład jednej z założycielek XR wyjaśni Ci wszystko.

- - -

## Dziękujemy

![](/assets/uploads/2020-12-09-newsletter-46-image18.jpg "The European Eel -
one of millions of species facing extinction")

*[Węgorz europejski](https://www.wwt.org.uk/news/2019/06/14/why-the-once-common-european-eel-is-now-critically-endangered-and-what-can-be-done-about-it/17073/#) – jeden z milionów gatunków, którym grozi wyginięcie.* 

*Wykonanie: osoba z brytyjskiej grupy XR Brighton.*

Dziękujemy za lekturę. Oby tak dalej! Chcesz nas o coś zapytać albo
przekazać nam swoją opinię? Napisz do nas! Na Twoje wiadomości czekamy pod
adresem:
[xr-newsletter@protonmail.com](mailto:xr-newsletter@protonmail.com).

Znajdujemy się w kluczowej fazie ludzkiej historii. Abyśmy dalej mogli
szerzyć naszą misję, ruch XR potrzebuje środków finansowych. Docenimy każdą
kwotę, jaką możesz [ofiarować](https://chuffed.org/project/xrinternational).

[Wesprzyj Rebelię](https://chuffed.org/project/xrinternational){.xr-button}

---
lang: pl
title: 6 dowodów na to, że pandemie i środowisko idą ze sobą w parze
slug: pandemics-environment
date: '2020-07-22 11:00'
published: true
categories:
  - blog
image: /assets/uploads/earth-cream-covid-cone.png
seoImage: /assets/uploads/earth-cream-covid-cone-new.png
---


Pandemie, ekologia i klimat są zależne od siebie nawzajem. Kryzys
klimatyczny i ekologiczny przyczynia się do wymuszonych wysiedleń oraz
powstawania chorób zarówno wśród zwierząt, jak i ludzi. Stwarza on idealne
warunki do rozmnażania się dla bakterii oraz szkodników, takich jak kleszcze
czy komary. W wyniku kryzysu klimatycznego dochodzi dosłownie do rozmrażania
dawnych patogenów, które znajdują się w ziemi. Wszystko to prowadzi do
chorób, a niebadanie ich – do pandemii. W tym tekście wyjaśniamy niektóre z
mniej oczywistych zależności między chorobami zakaźnymi a kryzysem
klimatycznym i ekologicznym; do ilu pandemii tak naprawdę dochodzi; oraz
jaką rolę możemy odegrać w zapobieganiu powstawaniu kolejnych, jeśli
będziemy walczyć przeciwko wyniszczaniu środowiska.


![Two-legged COVID-19 virus licking a melting earth ice cream
cone](/assets/uploads/earth-cream-covid-cone.png)


# 1. Za pandemie odpowiedzialne są dzikie zwierzęta

![chory pangolin w małej klatce, kaszlący
COVID-19](/assets/uploads/pangolin-cough.png)

Jakie podobieństwa zauważamy między COVID-19, SARS, MERS, ebolą, świńską
grypą (H1N1), boreliozą, gorączką Zachodniego Nilu oraz HIV/AIDS?

Zanim przeszły na człowieka, wszystkie one rozwinęły się u dzikich
zwierząt. Przodków HIV/AIDS i eboli zauważono najpierw u szympansów, a
gorączki Zachodniego Nilu i świńskiej grypy – u ptaków. (Świńska grypa,
znana także jako H1N1, najpierw rozwinęła się u ptaków, przeszła na świnie,
a w końcu zaatakowała człowieka.) Pozostałe z chorób rozwinęły się u
nietoperzy.

W przypadku COVID-19 istnieją silne dowody na to, że zakażony nietoperz
[(1)](https://doi.org/10.1038/s41591-020-0820-9) wszedł w bliski kontakt z
innymi dzikimi zwierzętami (prawdopodobnie z przechowywanymi w klatkach,
zestresowanymi łuskowcami i wiwerami). Następnie miały one styczność z
człowiekiem, który później zachorował. Niewykluczone, że zjadł on zakażone
zwierzę.[(2)](https://nautil.us/issue/83/intelligence/the-man-who-saw-the-pandemic-coming)[(3)](https://doi.org/10.1016/j.cub.2020.03.022)
Choroba rozprzestrzeniła się po świecie za pomocą samolotów i statków
pasażerskich, a reszta tej historii jest nam dobrze znana.

# 2. Przed chorobami chroni nas dzika przyroda, którą niszczymy

![niosącego chorobę nietoperza w czystym lesie, myślącego o jabłku i
lecącego w kierunku miasta, gdzie logo Apple jest widoczne na
budynku](/assets/uploads/wilderness-disease.jpg)

W prawidłowo funkcjonujących środowiskach naturalnych choroby dzikich
zwierząt w większości rozchodzą się po dzikich terenach i nie przechodzą na
człowieka – różnorodność roślin i zwierząt stanowi dla człowieka barierę
przed
zakażeniem.[(4)](https://doi.org/10.1146/annurev-ecolsys-102710-145022)[(5)](https://doi.org/10.1371/journal.pone.0002488)
Dzieje się tak głównie, ponieważ ogromna większość dzikich zwierząt (w tym
wspomniane powyżej wiwery, łuskowce, a także ptaki i nietoperze) boją się
ludzi i wolą trzymać się od nich z daleka. Ponadto bakterie i wirusy mogą do
woli zarażać różne dzikie zwierzęta – nie opłaca im się więc adaptować na
potrzeby ludzkich nosicieli.

Ale kiedy człowiek niszczy środowisko naturalne – wycina lasy i przeobraża
je w grunty orne, na dzikich terenach buduje drogi i rurociągi, na rzekach,
od których zależy życie dzikich zwierząt, stawia tamy i zmienia ich bieg –
zwierzęta te giną. Ich społeczności rozpadają się, a ocalałe stworzenia
stają się głodne i zestresowane. To idealna sytuacja dla rozwoju
chorób. Zwierzęta chętniej wkraczają na terytoria ludzi w poszukiwaniu
żywności.

Właśnie dlatego naukowcy sądzą, że zmniejszanie się dzikich terenów oraz
wybuchające choroby idą ze sobą w
parze.[(6)](https://doi.org/10.1371/journal.pone.0090032)[(7)](https://doi.org/10.1038/nature06536)[(8)](https://doi.org/10.1038/nature09575)
Niszczenie środowiska naturalnego przyczynia się do powstawania chorób wśród
dzikich zwierząt, które następnie przenoszą je na nas.

# 3. Kryzys klimatyczny pomaga rozwijać się występującym dziś chorobom
Choroby przenoszone przez zwierzęta, takie jak borelioza, malaria, gorączka
Zachodniego Nilu czy denga, przemieszczają się na kolejne regiony. Powodem
są coraz dłuższe i gorętsze lata, cieplejsze zimy oraz zwiększony poziom
rocznych opadów. To wszystko sprawia, że kleszcze, komary i pchły –
nosiciele tych chorób – zmieniają siedliska i przenoszą się do rejonów,
których wcześniej nie były w stanie
zajmować.
[(9)](https://doi.org/10.1093/femsle/fnx244)[(10)](https://www.cdc.gov/climateandhealth/effects/vectors.htm)

Celem ilustracji: po latach rekordowo wysokich temperatur w Europie dochodzi
do ogromnego wzrostu zakażeń wirusem Zachodniego
Nilu,[(11)](https://pubmed.ncbi.nlm.nih.gov/30264694/)[(9)](https://doi.org/10.1093/femsle/fnx244)
a w Ameryce Północnej w wyniku cieplejszych zim zasięg kleszczy drastycznie
wzrósł. Borelioza jest dziś tam niezwykle
częsta.[(12)](https://doi.org/10.3390/ijerph15030478)[(13)](https://doi.org/10.1093/jme/tjv199)[(14)](https://doi.org/10.1093/jme/tjw076)

Tak samo jak choroby przenoszone przez zwierzęta, choroby biegunkowe, takie
jak salmonella czy kampylobakterioza, także lubują się w wysokich
temperaturach i ekstremalnych warunkach pogodowych. Dzieje się tak, ponieważ
cieplejsze temperatury pozwalają na szybsze mnożenie się bakterii, a
ekstremalne warunki pogodowe powodują powodzie, wycieki ścieków oraz
powstawanie wód stojących. Takie warunki to idealne środowisko dla rozwoju
bakterii.[(15)](https://doi.org/10.1101/2020.04.05.20054502)[(16)](https://www.cdc.gov/climateandhealth/effects/vectors.htmDiarrheal)[(17)](https://doi.org/10.1021/acs.est.5b06186)

![przyjazna antropomorficzna bakteria Salmonella i komar siedzi w ciepłej
kałuży wody, ciesząc się nią jak wanna z gorącą
wodą](/assets/uploads/extreme-weather-disease.png)

Temperatura Ziemi rośnie, a cieplejsze zimy nie zabijają już przenoszących
choroby szkodników. Cieplejsze i dłuższe lata, powodzie oraz ekstremalne
opady dają szkodnikom i bakteriom więcej czasu na reprodukcję, a także
lepsze ku temu warunki. Wszystko to przyczynia się do rozprzestrzeniania się
chorób.
# 4. Zanieczyszczenie powietrza osłabia nasze możliwości chronienia się przed chorobami
Wielu z nas wie, że zanieczyszczenia powietrza pogarszają astmę i choroby
serca[(18)](https://doi.org/10.1080/15287390590936166)[(19)](https://pubmed.ncbi.nlm.nih.gov/28408086/),
ale wiedzieliście też, że mają również związek z poziomem śmiertelności na
skutek chorób zakaźnych?

Wśród osób chorych na COVID-19 nawet przy niewielkim narażeniu na
zanieczyszczenie powietrza zaobserwowano wzrost śmiertelności o 8%. Dzieje
się tak bez względu na wiek, zdrowie ogólne, sytuację społeczną, dostęp do
opieki medycznej oraz gęstość zaludnienia w miejscu zamieszkania pacjenta
czy pacjentki. Jeśli osoba zamieszkiwała kiedyś tereny zanieczyszczone, ale
dziś tak nie jest, nie miało to znaczenia na wynik. Według badań
zanieczyszczenie powietrza odgrywa również ważną rolę w poziomie
śmiertelności osób chorujących na
SARS[(20)](https://doi.org/10.1186/1476-069x-2-15) i zapalenie
płuc.[(21)](https://doi.org/10.1164/rccm.200901-0160OC).

![osoba otoczona zarówno dymem, jak i oparami
COVID-19](/assets/uploads/smog-disease.png)

Nawet jeśli styczność z zanieczyszczeniami powietrza mieliśmy tylko jako
dzieci, przez całe życie będziemy bardziej podatni na wiele chorób. A tacy
ludzie roznoszą również choroby częściej. Zanieczyszczenie powietrza już
przyczyniło się do śmiertelności w przypadku zachorowania na COVID-19, a
kolejna pandemia może być jeszcze gorsza.
# 5. Choroby będą „rozmrażać się” wraz z topniejącymi terenami
Podczas fali upałów w sierpniu 2016 roku wąglik odmroził się z ziemi, o
której myśleliśmy, że zawsze będzie zamrożona – znanej jako wieczna
zmarzlina. W rezultacie zaraziło się 20 osób oraz zginął 12-letni chłopiec i
ponad 2 300 reniferów, które zamieszkiwały pobliski teren. Był to pierwszy
wybuch choroby w regionie od 75
lat.[(22)](https://www.bbc.com/news/world-europe-36951542)

Sytuacja miała miejsce w oddalonym regionie
Syberii.[(22)](https://www.bbc.com/news/world-europe-36951542) Gdyby działo
się to w mieście (albo nawet w arktycznej wiosce), skala tragedii mogłaby
być dużo większa.

Kryzys klimatyczny powoduje rozmrażanie się wiecznej zmarzliny. I to
szybko.[(23)](https://doi.org/10.1029/2019gl082187) Wiele osób uważa, że
uwięzione w zamrożonej ziemi patogeny – odpowiedzialne za choroby takie jak
poliomyelitis, wąglika, ospę prawdziwą czy grypę hiszpankę – zostaną w końcu
uwolnione.[(24)](https://doi.org/10.1038/scientificamerican1116-11)

![thawing frozen ground with mammoth skeleton and various diseases frozen
within. One disease has thawed out and is escaping into the
world](/assets/uploads/permafrost-thaw-disease.jpg)  ﻿

Ludzka prehistoria była długim okresem. Nie dysponujemy zapisami na temat
chorób, które nękały naszych pradawnych przodków, strategiami walki z nimi,
szczepionkami, a nawet ich nazwami. Nie mamy żadnych dowodów na to, że te
dawne choroby byłyby mniej zaraźliwe czy śmiertelne niż te, z którymi
borykamy się dziś.
# 6. Z pandemiami można walczyć
Walka z kryzysem klimatycznym i ekologicznym oznacza również walkę z
wyniszczaniem środowiska. Oznacza walkę z ekstremalnymi warunkami
pogodowymi, walkę z zanieczyszczeniami. Oznacza nie wypuszczanie na
powierzchnię tego, co siedzi pod ziemią – zarówno zamrożonych patogenów, jak
i paliw kopalnych, których palenie uwolniłoby te pierwsze.

Za późno już na zatrzymanie pandemii COVID-19, ale walka z kryzysem
klimatycznym może przyczynić się do zapobiegnięcia przyszłym pandemiom.

Extinction Rebellion nazywa tę walkę rebelią. Dołącz do nas, jeśli chcesz
mówić prawdę o pandemiach, zanieczyszczeniach, klimacie, zniszczeniu
środowiska oraz o tym, jak i dlaczego obecny system przyczyni się do
powstawania kolejnych pandemii.

Zrób coś małego: Kiedy następnym razem będziesz rozmawiać z kimś o
pandemiach, porusz także temat środowiska. Te dwa zjawiska są sobie bliższe,
niż może wydawać się ludziom.

*Autorem tekstu jest [Albert Carter](https://www.albertrcarter.com) oraz grupa robocza [Extinction Rebellion Comic Science](https://xrscience.earth). Ilustracje autorstwa [Comic Science](https://xrscience.earth).*
﻿

[Działaj z nami!](/get-involved/){.xr-button} ﻿
# Bibliografia

1. Andersen, K. G., Rambaut, A., Lipkin, W. I., Holmes, E. C., i Garry,
   R. F. (2020). The proximal origin of SARS-CoV-2. Nature Medicine, 26(4),
   450–452.
   [https://doi.org/10.1038/s41591-020-0820-9](https://doi.org/10.1038/s41591-020-0820-9)

2. Berger, K. (2020, March 12). The Man Who Saw the Pandemic Coming - Issue
   83: Intelligence. Dostęp: 08.07.2020,
   [https://nautil.us/issue/83/intelligence/the-man-who-saw-the-pandemic-coming](https://nautil.us/issue/83/intelligence/the-man-who-saw-the-pandemic-coming)

3. Zhang, T., Wu, Q. i Zhang, Z. (2020). Probable Pangolin Origin of
   SARS-CoV-2 Associated with the COVID-19 Outbreak. Current Biology, 30(7),
   1346–1351.e2.
   [https://doi.org/10.1016/j.cub.2020.03.022](https://doi.org/10.1016/j.cub.2020.03.022)

4. Ostfeld, R. S. i Keesing, F. (2012). Effects of Host Diversity on
   Infectious Disease. Annual Review of Ecology, Evolution, and Systematics,
   43(1),
   157–182.
   [https://doi.org/10.1146/annurev-ecolsys-102710-145022](https://doi.org/10.1146/annurev-ecolsys-102710-145022)

5. Swaddle, J. P. i Calos, S. E. (2008). Increased Avian Diversity Is
   Associated with Lower Incidence of Human West Nile Infection: Observation
   of the Dilution Effect. PLoS ONE, 3(6),
   e2488.
   [https://doi.org/10.1371/journal.pone.0002488](https://doi.org/10.1371/journal.pone.0002488)

6. Morand, S., Jittapalapong, S., Suputtamongkol, Y., Abdullah, M. T. i Huan, T. B. (2014). Infectious Diseases and Their Outbreaks in Asia-Pacific: Biodiversity and Its Regulation Loss Matter. PLoS ONE, 9(2), e90032. [https://doi.org/10.1371/journal.pone.0090032](https://doi.org/10.1371/journal.pone.0090032)
﻿
7. Jones, K., Patel, N., Levy, M. i in. Global trends in emerging infectious diseases. Nature 451, 990–993 (2008). [https://doi.org/10.1038/nature06536](https://doi.org/10.1038/nature06536)

8. Keesing, F., Belden, L. K., Daszak, P., Dobson, A., Harvell, C. D., Holt,
   R. D., Hudson, P., Jolles, A., Jones, K. E., Mitchell, C. E., Myers,
   S. S., Bogich, T. i Ostfeld, R. S. (2010). Impacts of biodiversity on the
   emergence and transmission of infectious diseases. Nature, 468(7324),
   647–652.
   [https://doi.org/10.1038/nature09575](https://doi.org/10.1038/nature09575)

9. Semenza, J. C. i Suk, J. E. (2017). Vector-borne diseases and climate change: a European perspective. FEMS Microbiology Letters, 365(2). [https://doi.org/10.1093/femsle/fnx244](https://doi.org/10.1093/femsle/fnx244)
﻿
10. Centers for Disease Control and Prevention. (n.d.). Climate Change and Public Health - Disease Vectors | CDC. Climate Effects on Health: Diseases Carried by Vectors. Dostęp: 27.05.2020,[https://www.cdc.gov/climateandhealth/effects/vectors.htm](https://www.cdc.gov/climateandhealth/effects/vectors.htm)

11. Burki, T. (2018). Increase of West Nile virus cases in Europe for 2018. The Lancet, 392(10152), 1000. [https://doi.org/10.1016/s0140-6736(18)32286-4](https://pubmed.ncbi.nlm.nih.gov/30264694/)
﻿
12. Sonenshine, D. (2018). Range Expansion of Tick Disease Vectors in North America: Implications for Spread of Tick-Borne Disease. International Journal of Environmental Research and Public Health, 15(3), 478. [https://doi.org/10.3390/ijerph15030478](https://doi.org/10.3390/ijerph15030478)
﻿
13. Eisen, R. J., Eisen, L., Ogden, N. H. i Beard, C. B. (2015). Linkages of Weather and Climate WithIxodes scapularisandIxodes pacificus(Acari: Ixodidae), Enzootic Transmission ofBorrelia burgdorferi, and Lyme Disease in North America. Journal of Medical Entomology, 53(2), 250–261. [https://doi.org/10.1093/jme/tjv199](https://doi.org/10.1093/jme/tjv199)

14. Hahn, M. B., Jarnevich, C. S., Monaghan, A. J. i Eisen,
    R. J. (2016). Modeling the Geographic Distribution ofIxodes
    scapularisandIxodes pacificus(Acari: Ixodidae) in the Contiguous United
    States. Journal of Medical Entomology, 53(5),
    1176–1191.
    [https://doi.org/10.1093/jme/tjw076](https://doi.org/10.1093/jme/tjw076)

15. Yun, J., Greiner, M., Höller, C. i in. Association between the ambient
    temperature and the occurrence of human Salmonella and Campylobacter
    infections. Sci Rep 6, 28442
    (2016).
    [https://doi.org/10.1038/srep28442](https://doi.org/10.1101/2020.04.05.20054502)
16. Centers for Disease Control and Prevention. (n.d.). Climate Change and
    Public Health - Disease Vectors | CDC. Climate Effects on Health: Food
    and Waterborne Diarrheal Disease. Dostęp: 27.05.2020,
    [https://www.cdc.gov/climateandhealth/effects/food_waterborne.htm](https://www.cdc.gov/climateandhealth/effects/food_waterborne.htm)

17. Levy, K., Woster, A. P., Goldstein, R. S. i Carlton,
    E. J. (2016). Untangling the Impacts of Climate Change on Waterborne
    Diseases: a Systematic Review of Relationships between Diarrheal
    Diseases and Temperature, Rainfall, Flooding, and Drought. Environmental
    Science & Technology, 50(10),
    4905–4922.
    [https://doi.org/10.1021/acs.est.5b06186](https://doi.org/10.1021/acs.est.5b06186)

18. Cohen, A., Ross Anderson, H., Ostro, B., Pandey, K., Krzyżanowski, M.,
    Künzli, N., Gutschmidt, K., Pope, A., Romieu, I., Samet, J. i Smith, K.,
    2005. The Global Burden of Disease Due to Outdoor Air Pollution. Journal
    of Toxicology and Environmental Health, Part A, 68(13-14),
    s.1301-1307.[https://doi.org/10.1080/15287390590936166](https://doi.org/10.1080/15287390590936166)

19. Cohen, A. J., Brauer, M., Burnett, R., Anderson, H. R., Frostad, J.,
    Estep, K., … Forouzanfar, M. H. (2017). Estimates and 25-year trends of
    the global burden of disease attributable to ambient air pollution: an
    analysis of data from the Global Burden of Diseases Study 2015. The
    Lancet, 389(10082),
    1907–1918.
    [https://doi.org/10.1016/s0140-6736(17)30505-6](https://pubmed.ncbi.nlm.nih.gov/28408086/)

20. Cui, Y., Zhang, Z.-F., Froines, J., Zhao, J., Wang, H., Yu, S.-Z. i
    Detels, R. (2003). Air pollution and case fatality of SARS in the
    People’s Republic of China: an ecologic study. Environmental Health,
    2(1).
    [https://doi.org/10.1186/1476-069x-2-15](https://doi.org/10.1186/1476-069x-2-15)

21. Neupane, B., Jerrett, M., Burnett, R., Marrie, T., Arain, A. i Loeb, M.,
    2010. Long-Term Exposure to Ambient Air Pollution and Risk of
    Hospitalization with Community-acquired Pneumonia in Older
    Adults. American Journal of Respiratory and Critical Care Medicine,
    181(1), s.47-53,
    [https://doi.org/10.1164/rccm.200901-0160OC](https://doi.org/10.1164/rccm.200901-0160OC)

22. (2016, August 2) Russia anthrax outbreak affects dozens in north
    Siberia, BBC News, Dostęp: 08.07.2020,
    [https://www.bbc.com/news/world-europe-36951542](https://www.bbc.com/news/world-europe-36951542)

23. Farquharson, L. M., Romanovsky, V. E., Cable, W. L., Walker, D. A.,
    Kokelj, S. V. i Nicolsky, D. (2019). Climate Change Drives Widespread
    and Rapid Thermokarst Development in Very Cold Permafrost in the
    Canadian High Arctic. Geophysical Research Letters, 46(12),
    6681–6689.
    [https://doi.org/10.1029/2019gl082187](https://doi.org/10.1029/2019gl082187)

24. Goudarzi, S. (2016). What Lies Beneath. Scientific American, 315(5),
    11–12.
    [https://doi.org/10.1038/scientificamerican1116-11](https://doi.org/10.1038/scientificamerican1116-11)

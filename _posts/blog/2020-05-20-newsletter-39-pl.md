---
layout: page-small-width
lang: pl
title: >-
  Globalny newsletter #39: Co wspólnego mają ze sobą laptopy, dziecięce buty i sztuczne wycieki ropy?
slug: newsletter-39
date: '2020-05-20 20:32'
published: true
categories:
  - blog
header-class: bg-black text-light-gray
image: /assets/uploads/newsletter39_image1.jpg
seoImage: /assets/uploads/newsletter39_image1.jpg
---
![](/assets/uploads/newsletter39_image1.jpg)

Zdjęcie: Anthony Jarman

Drodzy Rebelianci, Drogie Rebeliantki,

Od samego początku celem naszego ruchu niezmiennie pozostaje jednoczenie
tysięcy osób o odmiennych doświadczeniach, którzy dzień za dniem wychodzą na
ulice, by angażować się w pokojowe akty nieposłuszeństwa obywatelskiego.

W ten sposób udało nam się zwrócić uwagę mediów, zmienić świadomość
społeczną oraz zmusić do działania reprezentantów i reprezentantki
lekkomyślnych jak dotąd rządów.

Z uwagi na epidemię koronawirusa musimy na jakiś czas, możliwe że długi,
zmienić taktykę. Bez względu na to, jak szlachetna jest idea, o którą
walczymy – nie możemy już w bezpiecznych sposób masowo protestować na
ulicach naszych miast.

Nie stanie to nam jednak na przeszkodzie!

W tym wydaniu newslettera skupiamy się na nowym rodzaju wprowadzania
masowego zamieszania – zamieszania cyfrowego. Grupy w Danii i Australii
rozpoczęły cyfrowe kampanie mające na celu wprowadzenie zamętu w
sieci. Dołączyli do nich rebelianci i rebeliantki z całego świata.

Za pomocą laptopów i telefonów oraz specjalnie zaszyfrowanego oprogramowania
setki zsynchronizowanych ze sobą działaczy i działaczek wzięło na cel
największych trucicieli Ziemi i tych, którzy im w tym pomagają. Oblegliśmy
strony internetowe, media społecznościowe i skrzynki odbiorcze wspomnianych
wyżej winowajców.

Ale to nie jedyne działania, które powinny nas cieszyć w tym miesiącu:
symbolika tysięcy butów na Trafalgar Square w Londynie oraz w Hadze,
piętnowanie należącej do rządu spółki naftowej w Zagrzebiu czy potraktowanie
sztuczną ropą naftową siedziby głównej banku, który wspiera firmę
zanieczyszczającą naszą planetę – rebelianci i rebeliantki dalej znajdują
świetne sposoby na mówienie prawdy, zachowując tym samym dystans społeczny.

Z radością ogłaszamy więc powrót [XR
Unchained](https://rebellion.earth/2020/05/20/xr-unchained-14/). W tym
miesiącu zorganizowanych zostało tak wiele wspaniałych akcji, że nie
zmieściły się w jednym newsletterze!

Chociaż żyjemy w czasach izolacji i obostrzeń, teraz bardziej niż
kiedykolwiek musimy walczyć o naszą przyszłość. Z przyjemnością patrzymy na
to, jak nasz globalny ruch angażuje się w tę walkę całym sercem.

*Jeśli chcesz pomóc, przejdź na naszą [stronę internetową](https://rebellion.global/) i [dowiedz się więcej o XR](https://rebellion.global/about-us/).*

*Aby poznać rebeliantów i rebeliantki z Twojej okolicy, skontaktuj się ze swoją [lokalną grupą XR](https://rebellion.global/branches/). Jeśli w Twojej okolicy nie ma aktywnej grupy, możesz [ją założyć](https://cloud.organise.earth/s/jGSWEoJ9PW65xLc)!* 

*Jeśli chcesz przeczytać wcześniejsze wydania naszego newslettera, możesz znaleźć je [tutaj](https://rebellion.global/blog/).*

***Ta Rebelia potrzebuje Twojego wsparcia. Jeśli nie możesz zaoferować nam swojego czasu, zastanów się, czy jesteś w stanie [wspomóc nas finansowo](https://chuffed.org/project/xrinternational).***

[Wesprzyj Rebelię](https://chuffed.org/project/xrinternational){.xr-button}

##  Spis treści

* [Ostatnie akcje](#Action-Highlights)
* [XR Unchained](#XR-Unchained)
* [Nadchodzące wydarzenia](#Upcoming)
* [Ogłoszenia](#Announcements)
* [Lektura obowiązkowa](#Must-Reads)
* [Ludzie XR](#Humans-of-XR)

##  Ostatnie akcje

### Cyfrowy zamęt w Danii

**6-9 MAJ | Online** Nawet, kiedy nie możemy wyjść na ulice, możemy pokazać się w sieci.

Takie właśnie było przesłanie oddziału [XR Dania](https://xrdk.org/), który
niedawno zablokował strony największych zanieczyścicieli dwutlenkiem węgla.

![](/assets/uploads/newsletter39_image2.jpg)

 *„Blokada online: powiedzcie prawdę spółkom naftowym”*

Duńscy rebelianci i rebeliantki zaprojektowali dodatek do przeglądarki
(patrz niżej), którego celem było przytłoczenie wybranych zanieczyścicieli
ogromem żądań sieciowych. Każde z nich zawierało główne ustalenia
opublikowanego niedawno [Raportu ONZ o stanie
środowiska](https://www.unenvironment.org/resources/assessment/geo-6-key-messages),
w którym organizacja nawołuje do podjęcia pilnych działań.

Akcję porównać można do cyfrowego stania w kolejce do McDonalda, żeby
zamówić nieistniejący wegański zestaw Happy Meal zero-waste – i tak w kółko.

Każdego dnia rebelianci i rebeliantki atakowali innego truciciela, w tym
koncerny paliwowe Shell i BP, przedsiębiorstwo transportowe Maersk oraz
duńskie Ministerstwo Finansów, które niedawno ogłosiło pakiet ratunkowy dla
linii lotniczej Scandinavian Airlines.

![](/assets/uploads/newsletter39_image3.jpg)

 *Dodatek do przeglądarki „Mówcie prawdę”*

W cyfrowy zamęt zaangażowały się osoby mieszkające daleko poza Danią: byli
to między innymi rebelianci i rebeliantki z Holandii, Szwajcarii, Włoch,
Finlandii, Niemiec, Australii, Wielkiej Brytanii i Polski.

- - -

### Cyfrowa rebelia w Australii

**10-20 MAJ | Australia**

![](/assets/uploads/newsletter39_image4.jpg)

Podczas gdy Australijczycy i Australijki zajęci byli ratowaniem życia i
walczeniem z epidemią COVID-19, ich rząd angażował się w coraz więcej
działań związanych z paliwami kopalnymi. Oddział XR Australia [rozpoczął
cyfrową
rebelię](https://ausrebellion.earth/get-involved/digital-rebellion/), dzięki
której grupa może walczyć, nie zważając na obostrzenia.

Cyfrowa rebelia opiera się na czterech filarach: tworzenie zamieszania w
internecie; kwestionowanie toksycznego systemu i proponowanie sprawiedliwych
alternatyw; branie na cel przedsiębiorstwa, które wyrządzają światu szkodę;
oraz szerzenie życzliwości i budowanie wspólnoty za pomocą wzajemnej pomocy.

W zeszłym tygodniu 100 rebeliantów i rebeliantek zdominowało każdy post na
mediach społecznościowych [czterech największych australijskich
banków](https://www.facebook.com/events/547798619212259/), szczegółowo
opisując, w jaki sposób przyczyniają się one do zniszczenia klimatu. Ten
rodzaj działań okazał się bardzo owocny i pokazał, że niewielka grupa
cyfrowych rebeliantów i rebeliantek może wykazać się dużą kreatywnością i
wywołać niemałe zamieszanie.

W ramach dzisiejszej, ostatniej już, akcji rebelianci i rebeliantki
umieścili na ulicach napisy głoszące prawdę na temat kryzysu klimatycznego,
stosując się tym samym do zasad dystansu społecznego.

![](/assets/uploads/newsletter39_image5.jpg)

 *W poniedziałek rebelianci i rebeliantki [mailowo oraz za pomocą Google Maps](http://rxwtxaul.pythonanywhere.com/) zbombardowali Ministerstwo Środowiska i Peabody Energy za wyrażenie zgody na budowę nowej kopalni węgla pod głównym zbiornikiem wody w Sydney.*

- - -

### Puste buty w zamian za idiotyczne pakiety ratunkowe

**17 KWI – 18 MAJ | Haga i Londyn**

![](/assets/uploads/newsletter39_image6.jpg)

 *Przed holenderskim parlamentem w Hadze ustawiono tysiąc par butów. Zdjęcie: Catharina Gerritsen*

Z powodu obostrzeń masowe demonstracje są obecnie zakazane, ale rebelianci i
rebeliantki w Hadze i Londynie znaleźli alternatywny sposób na wyrażenie
swojego niezadowolenia – zajęcie publicznych placów i obłożenie ich pustymi
butami. Każda z par symbolizuje rebelianta lub rebeliantkę protestujących
przeciwko krótkowzroczności swoich rządów podczas pandemii.

Oddział [XR Holandia](https://extinctionrebellion.nl/en/) zajął plac przed
holenderskim parlamentem, gdzie na znak protestu przeciwko planom ratowania
przedsiębiorstw zanieczyszczających naszą planetę umieścił ponad [tysiąc par
butów](https://extinctionrebellion.nl/en/extinction-rebellion-uit-met-duizenden-lege-schoenen-voor-de-tweede-kamer-kritiek-op-noodhulp-voor-grootvervuilers/).
Pakiet ratunkowy ogłoszony przez rząd mają otrzymać między innymi linie
lotnicze KLM oraz lotnisko w Schipol. Protestujący nawoływali również do
ustanowienia **Panelu Obywatelskiego**, który miałby decydować, jakie
działania podjąć z związku z kryzysem epidemiologicznym i w jaki sposób
osiągnąć bardziej sprawiedliwą i zrównoważoną przyszłość.

W Londynie rebelianci i rebeliantki zajęli Trafalgar Square, gdzie położyli
ponad [2 tysiące dziecięcych
butów](https://rebellion.earth/2020/05/18/extinction-rebellion-put-thousands-of-kids-shoes-in-trafalgar-square-urging-government-to-remember-children-during-coronavirus-recovery/).
Nawoływali też rząd do działań w związku z kryzysem klimatycznym w okresie
po epidemii koronawirusa, tak by w przyszłości dzieci i młodzież nie były
skazane na jeszcze gorszy kryzys.

![](/assets/uploads/newsletter39_image7.jpg)

 *Trafalgar Square, Londyn. Zdjęcie: Anthony Jarman*

Jak twierdzi dr Deepa Shah, londyńska lekarka: „Znajdujemy się w jednym z
**nielicznych momentów w historii, w którym wszystko może się
zmienić**. Podczas tego kryzysu Brytyjki i Brytyjczycy pokazali, jak bardzo
liczy się dla nas nasze zdrowie i dobrostan.

Teraz stoimy przed **wyborem**: możemy wrócić do naszej destrukcyjnej
przeszłości lub wybrać przyszłość, która da naszym dzieciom
szansę. Koronawirus się skończy, ale zmiany klimatu zostaną z nami na
dobre. Rządy muszą działać teraz, aby zapewnić nam przyszłość.”

Buty przekazali sąsiedzi, rodzice, lokalni nauczyciele i
nauczycielki. Następnie trafią one do organizacji [Shoe
Aid](https://www.shoeaid.co.uk/).

![](/assets/uploads/newsletter39_image8.jpg)

  *Haga. Zdjęcie: Catharina Gerritsen*

- - -

### Chorwackie brudne interesy

**22 KWI | Zagrzeb, Chorwacja**

![](/assets/uploads/newsletter39_image9.jpg)

 *Plac bana Josipa Jelačicia. Zdjęcie: Matej Kožić*

Pierwsza z dwóch akcji odważnych rebeliantów i rebeliantek oddziału [XR
Zagrzeb](https://www.facebook.com/xr.zagreb/?hc_ref=ARRP5D0bW09MjrImhtJfJ3G_qjc3b7TpNwBiZEhvT1P-z94ARf4hpNl8LtdIAJfL0Bw&fref=nf&__tn__=kC-R)
przyjęła formę napisanej kredą wiadomości z okazji [Dnia
Ziemi](https://www.earthday.org/), która pojawiła się na placu bana Josipa
Jelačicia: „**Nasz dom znajduje się w kryzysie**, buntujmy się, rebelia
znaczy miłość.”

Druga akcja wzięła na cel chorwacką spółkę naftową [INA](https://corporateeurope.org/en/2020/02/croatias-love-affair-dirty-energy).  

Sześć miesięcy temu Komisja Europejska ogłosiła swoją politykę [Zielonego
Ładu](https://www.politico.eu/article/the-commissions-green-deal-plan-unveiled/),
która w ciągu nadchodzących trzydziestu lat obniży emisję dwutlenku węgla i
zużycie paliw kopalnych w całej Unii. Rząd Chorwacji, którego udziały w
spółce INA wynoszą 45%, podpisał właśnie [umowę
sponsorską](https://euobserver.com/institutional/147169) z przedsiębiorstwem
na czas trwania półrocznego okresu obejmowania przez państwo prezydencji UE.

W ramach [pseudoekologicznego
marketingu](https://www.ina.hr/en/home/sustainable-development/environmental-protection/)
INA przedstawia siebie samą jako zrównoważone przedsiębiorstwo, ale niedawno
zainwestowała [4 miliardy
kun](https://www.reuters.com/article/us-croatia-ina-refinery/croatian-oil-company-ina-to-modernize-rijeka-refinery-idUSKBN1YG268)
(ponad 2,3 miliardy złotych) w rafinerie w Rijece i Sisaku. Rebelianci i
rebeliantki z Zagrzebia nawołują polityków do zerwania **wygodnych więzi z
koncernami paliwowymi** oraz do słuchania naukowców i naukowczyń.

![](/assets/uploads/newsletter39_image10.jpg)

 *Rebelianci trzymający baner przed siedzibą główną INA: „Energia odnawialna dla ocalenia Ziemi”. Zdjęcie: Matej Kožić* 

- - -

### Ropa naftowa na siedzibie Barclays

**7 MAJ | Londyn, Wielka Brytania**

![](/assets/uploads/newsletter39_image11.jpg)

 *Rebelianci odsłaniają swój baner i spryskują sztuczną ropą naftową siedzibę główną banku Barclays w Londynie* 

W piątek 7. maja, podczas corocznego walnego zgromadzenia banku, trzech
rebeliantów protestowało przed siedzibą zachowując dystans społeczny i
zakrywając twarze maseczkami.

Wiadomość, którą chcieli przekazać, pokrywając szklane ściany sztuczną ropą
naftową, była prosta: Barclays musi zacząć stosować się do nałożonych przez
siebie celów dotyczących neutralności pod względem emisji dwutlenku węgla i
przestać inwestować zawrotne sumy w wydobywanie paliw kopalnych – **95
miliardów funtów** w ostatnich trzech latach. To [największa suma ze
wszystkich europejskich
banków](https://static1.squarespace.com/static/5e92fc26c2923c644ba1f4a5/t/5e9dacea6271da3441aace6f/1587391760849/UKBanksReport_V6.pdf?link_id=24&can_id=406f8484cac9b97f5801312a06199147&source=email-uk-newsletter-14-no-going-back&email_referrer=email_789359&email_subject=uk-newsletter-14-no-going-back).

Rebelianci nawoływali również bank do rozpoczęcia pracy ze światowymi
rządami, aby pomóc wprowadzić jedyną realną opcję dla naszego świata po
koronawirusie: **zieloną transformację**.

Nie oznacza to tylko odejścia od paliw kopalnych w celu ograniczenia naszych
emisji dwutlenku węgla, ale również natychmiastowe inwestowanie w
neutralność emisyjną. Obecnie ceny ropy są rekordowo niskie, a przemysł
odnotowuje spadek – musimy działać teraz.

- - -

### XR Unchained

*Kto by pomyślał, że podczas ograniczeń z powodu koronawirusa odbędzie się zbyt wiele akcji, żeby zmieścić je w jednym newsletterze? Rebelianci, rebeliantki – zadziwiacie nas. Tak trzymać! Żeby dowiedzieć się więcej o wspaniałych i odważnych akcjach, które nie zmieściły się w tym numerze, przeczytaj [XR Unchained](https://rebellion.earth/2020/05/20/xr-unchained-14/).* 

![](/assets/uploads/newsletter39_image12.jpg)

![](/assets/uploads/newsletter39_image13.jpg)

 *Zgodnie z ruchem wskazówek zegara, od góry po lewej stronie: Seebruck, Drezno, Heidelberg.* 

W ramach długotrwałej kampanii niemieccy i austriaccy rebelianci i
rebeliantki zajmują miejskie parkingi i **w miejsce samochodów stawiają
siewniki**. Wiele z nich ma wbudowane stojaki rowerowe. Według
protestujących **miejskie ogrodnictwo** zapewnia lepszą jakość życia,
wzmacnia więzi społeczne oraz zwiększa samowystarczalność miast.

![](/assets/uploads/newsletter39_image14.jpg)

W **niemieckim mieście Saarbrücken** członkowie i członkinie XR i Animal
Rebellion zmienili kolor wody w dwóch fontannach w „trującą zieleń”, aby
„uwidocznić katastrofę klimatyczną”. Na plakacie widnieje napis „Polityka
klimatyczna nas zatruwa!.”

![](/assets/uploads/newsletter39_image15.jpg)

**W Wielkiej Brytanii** rebelianci i rebeliantki w kornwalijskim mieście St Ives rozpoczęli **ruch [No Going Back Sundays](https://www.facebook.com/NO-GOING-BACK-Sundays-another-world-is-possible-100121778374234/)**. W każdą niedzielę o 10 rano uczestnicy i uczestniczki wychodzą w popularne wśród lokalnej ludności miejsce, gdzie [pokazują ręcznie namalowane przez siebie plakaty](https://www.youtube.com/watch?v=rJNV1-Y8dy4&feature=youtu.be). Pomysł szybko przejęły inne miejsca w kraju i poza nim.

![](/assets/uploads/newsletter39_image16.png)

Rebelianci i rebeliantki w **Cambridge i innych brytyjskich miastach**
przemienili swoje ulice w miejsca **przyjazne dla rowerów**, dodając nowe
ścieżki rowerowe. Jeśli też chcesz odzyskać swoje ulice, [tutaj znajdziesz
poradnik, jak to
zrobić](https://docs.google.com/document/d/1jBUhJMj59L5XbaJACYyZwekrm29rEYj1exHeBo2ry4Y/edit?usp=sharing)
(wersja angielska).

Tutaj przeczytasz [cały newsletter XR
Unchained](https://rebellion.earth/2020/05/20/xr-unchained-14/)

- - -

## Nadchodzące wydarzenia

### Miesiąc Świadomości Wyzwolenia Afryki: głosy kobiet

**8-25 MAJ | 18:00-19:30 BST | Online**

![](/assets/uploads/newsletter39_image17.jpg)

W tym miesiącu odbywa się Miesiąc Świadomości Wyzwolenia Afryki – światowe
święto kultury panafrykańskiej i wiedzy na jej temat, które rozpoczęto w
ramach walki z systemem dążącym do jej wyparcia i wyeliminowania.

Międzynarodowa grupa [XR Internationalist Solidarity
Network](https://www.facebook.com/XRIntSol), która jest połączeniem
oddolnego ruchu oporu XR i globalnego Południa, wraz z młodzieżową brytyjską
grupą XR Youth UK oraz stowarzyszeniem [African Voices
Forum](https://africanvoicesforum.org.uk/) zorganizowała mini serię dyskusji
panelowych o tematyce panafrykańskiej.

Podczas ostatniego panelu zatytułowanego „[Women's
Voices](https://www.facebook.com/events/499752487598201/)” (ang. Głosy
kobiet) podjęty będzie temat sytuacji kobiet, które zostały przesiedlone z
powodu wojen i zmian klimatu w Afryce i globalnym Południu. W tym tygodniu
ogłoszone zostanie, które aktywistki podejmą głos podczas wydarzenia.

Dwie pierwsze dyskusje – „[The Global Black Experience of Ecocide](https://youtu.be/TW_hw4kCA7w)” (ang. Doświadczenie ekoeksterminacji wśród światowej ludności czarnoskórej” oraz „[Youth In Action](https://youtu.be/v8zjLeWLLxs)” (ang. Młodzież w akcji) – można obejrzeć, klikając w linki.  

## Czas na zmiany: decydujmy razem

**30 MAJ | Lokalne biuro Twojego polityka czy polityczki**

![](/assets/uploads/newsletter39_image18.png)

Podczas gdy na świecie znoszone są ograniczenia związane z pandemią, stoimy
na rozstaju dróg.

Czy naszym priorytetem będzie zdrowie, czy zyski? Mamy wybór. Możemy ratować
ludzi i naszą planetę lub przemysł, który nas zabija. Mamy wybór. Możemy
powierzyć naszą przyszłość ludziom lub rządom. Mamy wybór.

Czas **zaufać ludziom** i **wspólnie zdecydować**, jak odpowiemy na kryzys
związany z koronawirusem i przygotujemy się na przyszłe sytuacje tego typu –
tak, by coś takiego nigdy już się nie powtórzyło. Jako element wychodzenia z
kryzysu wywołanego przez wirusa, żądamy założenia **Panelu Obywatelskiego**,
który zdecyduje o tym, jak odbudować naszą gospodarkę, demokrację i
przyszłość.

W sobotę 30. maja przekaż tę wiadomość swoim lokalnym władzom oraz politykom
i polityczkom. Upewnij się, że postępujesz zgodnie z lokalnymi zasadami
związanymi z epidemią COVID-19: przyjdź sam albo sama, z maseczką na twarzy
i utrzymuj dystans 3 metrów do innych osób.

Akcja ta organizowana jest przez XR UK, ale mamy nadzieję, że rebelianci i
rebeliantki na całym świecie też wezmą w niej udział. Dowiedz się [więcej
tutaj](https://www.facebook.com/events/2894230050662393/).

- - -

## Ogłoszenia

### Narodziny XR UE

![](/assets/uploads/newsletter39_image19.jpg)

Kiedy plany zorganizowania Europejskiej Rebelii w Brukseli zostały
pokrzyżowane przez pandemię koronawirusa, europejscy organizatorzy i
organizatorki postanowili założyć nową, ambitną grupę: XR UE.

XR UE powstała, by koordynować narodowe grupy XR i organizować akcje
wymierzone w działania Unii Europejskiej. Zadaniem grupy będzie wywieranie
presji na instytucji, tak by ponad zyski przekładała życie, oraz by
uwzględniała w swoich działaniach potrzebę sprawiedliwości klimatycznej,
ekologicznej i społecznej.

Jeśli chcesz pomóc XR UE w osiągnięciu tych celów, potrzebujemy Twoich
umiejętności! Aby dowiedzieć się więcej lub zaangażować się w działania
grupy, napisz pod adres
[xreustrategy@protonmail.com](mailto:xreustrategy@protonmail.com) lub
odwiedź jej [stronę na
Facebooku](https://www.facebook.com/Extinction-Rebellion-Europe-102775237814442/).

### Poszukiwani, poszukiwane: autorzy i autorki oraz redaktorzy i redaktorki

![](/assets/uploads/newsletter39_image20.jpg)

Chociaż jesteśmy zmuszeni do siedzenia w domach, nadal mamy niezliczoną
liczbę historii do opowiedzenia: są to inspirujące, edukujące opowieści,
dzięki którym nasza rebelia przetrwa.

Chcesz dołączyć do naszego zespołu i zajmować się najważniejszymi kwestiami
alarmu klimatycznego i ekologicznego? Nadeszła Twoja pora! **Nasz zespół
poszukuje autorów i autorek do naszego globalnego bloga!**

Potrzebujemy dbających o szczegóły autorów i autorek oraz redaktorów i
redaktorek do pracy na zasadzie wolontariatu. Pracę można wykonywać zdalnie,
a wcześniejsze doświadczenie, chociaż będzie zaletą, nie jest obowiązkowe!
To coś dla Ciebie? Wypełnij [ten
kwestionariusz](https://forms.organise.earth/index.php?r=survey/index&sid=271367&lang=en).

### Poszukiwani, poszukiwane: wolontariusze i wolontariuszki do mediów społecznościowych

![](/assets/uploads/newsletter39_image21.jpg)

Międzynarodowy zespół pomocy stanowi globalną siedzibę główną XR, a Media i
wiadomości są zespołem, który za pomocą różnego rodzaju mediów promuje i
łączy ze sobą grupy rebeliantów i rebeliantek z całego świata. Zespół szuka
wolontariuszy i wolontariuszek do **pomocy przy tworzeniu i koordynowaniu
treści trafiających na media społecznościowe.**

Korzystasz z mediów społecznościowych, takich jak Facebook, Instagram,
Twitter czy YouTube? A może masz doświadczenie w prowadzeniu transmisji na
żywo, pracy z influencerami i influencerkami lub wiesz, jak montować
materiały wideo? Skontaktuj się z nami.

Wypełnij ten
[formularz](https://forms.organise.earth/index.php?r=survey/index&sid=872857&lang=en)
lub wyślij maila na XRint-onboarding@protonmail.com

### Podcasty XR: „Why 2050 is Too Late” oraz „Less is More” (wersje angielskie)

![](/assets/uploads/newsletter39_image22.jpg)

Oto nasze ostatnie podcasty. W
[11.
odcinku](https://rebellion.earth/2020/05/18/less-is-more-extinction-rebellion-podcast/)
rozmawiamy z Jasonem Hickelem o obsesji ciągłego rozwoju naszego
społeczeństwa na planecie, której surowce mają swoje granice. W końcu coś
się skończy.

W
[10.
odcinku](https://rebellion.earth/2020/05/05/2050-is-too-late-extinction-rebellion-podcast/)
nasz zespół zadaje naukowcom i naukowczyniom pytania na temat celu
neutralności emisyjnej brytyjskiego rządu wyznaczonego na 2050 rok. Mówią o
tym, dlaczego taki plan zagraża nie tylko ludziom, lecz również innym
mieszkańcom naszej planety.

### Baner globalnego newslettera – potrzebujemy Twojej sztuki!

![](/assets/uploads/newsletter39_image23.jpg)

 *Autorka: Olivia Burnett*

Zauważyliście nowy projekt baneru w naszym newsletterze? Zaprojektowała go
utalentowana Jane Mutiny. Baner przedstawia wynikające z kryzysu
ekologicznego niebezpieczeństwo utraty gatunków – wymarłe zwierzęta znajdują
się w środku baneru, a inne zagrożone gatunku po lewej stronie. Mimo
wszystko, praca przedstawia ziarenko nadziei: kiedyś uważano, że gatunki
znajdujące się po prawej stronie wyginęły, ale dzisiaj wracają one do nas.

Jeśli chcesz zobaczyć swoją twórczość w naszym newsletterze, prześlij obraz
o wysokiej rozdzielczości i orientacji poziomej (proporcje około 2:1-3:1) na
adres [xr-newsletter@protonmail.com](mailto:xr-uknewsletter@protonmail.com).

- - -

## Lektury obowiązkowe

* [Reset:](https://en.reset.org/blog/solar-powered-website-offering-vision-eco-friendly-internet-04232020?fbclid=IwAR1XWb42n9dmAn7I_27gSCTXdj2-7u1U6oFlxilhWYckkl1-qX-YdOubLvI)
  The Solar-Powered Website Offering a Vision for an Eco-Friendly Internet
  (ang. Strona internetowa zasilana energią słoneczną daje nam nadzieje na
  ekologiczny internet).
* [Carbon
  Brief:](https://www.carbonbrief.org/analysis-coronavirus-set-to-cause-largest-ever-annual-fall-in-co2-emissions)
  Coronavirus set to cause largest ever annual fall in CO2 emissions
  (ang. Koronawirus spowoduje największy jak dotąd roczny spadek emisji
  dwutlenku węgla).
* [Scientific
  American:](https://www.scientificamerican.com/article/why-co2-isnt-falling-more-during-a-global-lockdown/)
  Why isn't CO2 falling more during a global lockdown? (ang. Dlaczego emisje
  dwutlenku węgla podczas światowych obostrzeń związanych z koronawirusem
  nie spadają bardziej?)
* [The Dark Mountain Project:](https://dark-mountain.net/whats-possible/)
  Wywiad z Charlesem Eisensteinem na temat potrzeby „ogromnej dezintegracji”
  nowoczesnego życia, tak byśmy mogli „wkroczyć w piękniejszy świat”.
* [The
  Conversation:](https://theconversation.com/stop-blaming-each-other-for-the-climate-crisis-coronavirus-shows-what-we-can-achieve-together-136013)
  Stop blaming each other for the climate crisis – coronavirus shows what we
  can achieve together (ang. Przestańmy winić siebie nawzajem za kryzys
  klimatyczny – koronawirus pokazuje, ile razem możemy zdziałać).

- - -

## Ludzie XR

**Joel, Chile**

![](/assets/uploads/newsletter39_image24.jpg)

„Mieszkam w patagońskim mieście Chaitén w Chile. Przyroda w mojej okolicy
jest tak piękna, że naprawdę można nawiązać z nią relację. Moi rodzice
nauczyli mnie, że muszę doceniać naturę i budować z nią więzi.

Jako członek **ludu Mapuche** należę również do rdzennych mieszkańców mojego
regionu. Bardzo zależy nam na chronieniu otaczającej nas przyrody. Nauczyłem
się, że nigdy nie pokochasz czegoś, czego nie rozumiesz, dlatego niezwykle
ważne jest, żeby ludzie zrozumieli naturę i jej doświadczali.

Nasza społeczność często boryka się z długimi okresami suszy. W naszym
regionie rozumiemy, że **zmiana klimatu najdotkliwiej uderza w osoby
ubogie**, a bogate regiony i zamożni ludzie cierpią w tej kwestii
najmniej...”

Przeczytaj całą historię Joela
[tutaj](https://www.facebook.com/groups/468678977056685/permalink/533268130597769/).

*Dostajemy wiele wspaniałych historii i chcemy usłyszeć Twoją. Aby dowiedzieć się więcej lub napisać swoją historię, dołącz do naszej [grupy na Facebooku](https://www.facebook.com/groups/468678977056685/).*

- - -

## Dziękujemy

Dziękujemy za lekturę. Nawet podczas ograniczeń z powodu epidemii w naszym
ruchu dzieje się tak wiele, że ledwo starcza nam czasu na napisanie tej
części. Oby tak dalej! W razie pytań, prosimy o kontakt pod adresem
[xr-newsletter@protonmail.com](mailto:xr-newsletter@protonmail.com).

Znajdujemy się w kluczowej fazie ludzkiej historii. Abyśmy dalej mogli
szerzyć naszą misję, ruch XR potrzebuje środków finansowych. Docenimy każdą
kwotę, jaką możesz [ofiarować](https://chuffed.org/project/xrinternational).

[Wesprzyj Rebelię](https://chuffed.org/project/xrinternational){.xr-button}

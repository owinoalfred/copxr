---
lang: pl
title: 'XR Unchained #16'
slug: xr-unchained-16
date: '2020-07-16 17:17'
published: true
categories:
  - blog
image: /assets/uploads/pic15.jpg
seoImage: /assets/uploads/pic15.jpg
---


![Rebelianci chowają głowę w piasek](/assets/uploads/pic15.jpg)

*XR Ibiza*

### Ameryka Południowa

**28 CZE | Quito, Ekwador**

![Rebelianci podają sobie dłonie](/assets/uploads/pic1.jpg)

[Grupa Extinction Rebellion Ekwador](https://www.facebook.com/XREcuador/)
przeprowadziła przed siedzibą główną państwowego koncernu naftowego
Petroecuador symboliczną pokojową akcję.

Celem było zwrócenie uwagi na brak odpowiedzi rządu i koncernów paliwowych
na dramatyczną sytuację społeczności dotkniętych [wyciekiem
ropy](https://news.mongabay.com/2020/05/massive-erosion-likely-due-to-hydropower-dam-causes-oil-spill-on-ecuadors-coca-river/)
w północnej Amazonii, który miał miejsce 7 kwietnia. Około 15 tys. baryłek
ropy naftowej wylało się do dwóch najważniejszych rzek w kraju. W efekcie
ucierpiało 2 tys. tubylczych rodzin, a 120 tys. ludzi straciło dostęp do
słodkiej wody rzecznej.

XR Ekwador deklaruje solidarność z ludnością tubylczą, która 29 kwietnia
2020 roku [wniosła do sądu
sprawę](https://www.downtoearth.org.in/news/environment/indigenous-peoples-sue-ecuador-govt-oil-firms-over-spill-70803)
przeciwko ekwadorskiemu rządowi oraz prywatnym i państwowym koncernom
naftowym. Zdjęcie: Ivan Castaneira.

**7 LIP | Paryż, Francja**

![Rebeliantki i rebelianci z plakatami](/assets/uploads/pic9.jpg)

Zamieszkujący Paryż kolumbijscy aktywiści i aktywistki, wspierani przez
Extinction Rebellion Paryż, wzięli udział w demonstracji przed Konsulatem
Kolumbii przeciwko używaniu przez kolumbijskie siły zbrojne **przemocy
seksualnej jako narzędzia wojny i środka zastraszającego** wymierzanego w
ludy tubylcze.

21 czerwca 2020 roku siedmiu członków kolumbijskiej armii
[zgwałciło](https://www.theguardian.com/global-development/2020/jun/26/fury-in-colombia-as-soldiers-admit-of-12-year-old-indigenous-girl?via=webuproar)
trzynastoletnie dziecko należące do plemienia Emberá-Katio. Kilka dni
później gazety podały informację, że we wrześniu zeszłego roku ta sama armia
uprowadziła i przez sześć dni gwałciła dziewczynkę z grupy etnicznej Nukak
Makú. Kille miała wtedy 15 lat.

Obecnie [przeciwko 118 żołnierzom toczy się
śledztwo](https://www.theguardian.com/world/2020/jul/01/colombia-army-chief-soldiers-sexual-abuse-minors)
w sprawie przemocy seksualnej.

Ludy tubylcze
[Emberá-Katio](https://en.wikipedia.org/wiki/Ember%C3%A1_people) i [Nukak
Makú](https://en.wikipedia.org/wiki/Nukak) należą do 38 plemion, którym
według Trybunały Konstytucyjnego Kolumbii bezpośrednio zagraża wyginięcie
spowodowane kolonizacją – chociaż przybiera ona dzisiaj inną formę, to nadal
jest realnym problemem.

Zmilitaryzowanie rdzennych obszarów przez siły zbrojne żądne zasobów
naturalnych i kontroli nad terytoriami nie zagraża tylko istnieniu plemion,
lecz stanowi także niebezpieczeństwo dla azylu różnorodności biologicznej,
które chronią ludy tubylcze.

### Afryka

**30 CZE | Chartum, Sudan**

![Rebelianci i rebeliantki protestują w Chartumie](/assets/uploads/pic8.jpg)

Rebelianci i rebeliantki z grupy Extinction Rebellion Sudan protestują w
Chartumie.

### Nowa Zelandia

**9 LIP | Canterbury, Nowa Zelandia**

![Rebeliantki i rebelianci w kostiumach krów](/assets/uploads/pic3.jpg)

[Fonterrę](https://en.wikipedia.org/wiki/Fonterra), światowego giganta
produkcji mleka, powitały [bębny, kostiumy krów, plakaty i stos
węgla](https://www.facebook.com/XR.Chch/videos/1468110950055597/). Grupa
Extinction Rebellion Ōtautahi (Christchurch) zadała pytanie: Dlaczego pomimo
klimatycznej sytuacji alarmowej Fonterra nadal używa węgla?

[Fonterra](https://en.wikipedia.org/wiki/Fonterra) odpowiada za około 30%
światowego eksportu nabiału. Spółka jest własnością 10,5
tys. nowozelandzkich farmerów – to największe przedsiębiorstwo w całej Nowej
Zelandii.

Demonstracja jest następstwem złożenia przez przedsiębiorstwo Bathurst
Resources wniosku o rozbudowę kopalni węgla w Canterbury. Większość
wydobywanego surowca przekazywane jest pobliskiej fabryce Fonterra, w której
używa się go do osuszania mleka.

Jak mówi jeden z rzeczników [XR
Ōtautahi](https://www.facebook.com/XR.Chch/): „Wniosek o rozbudowę kopalni
węgla w Canterbury ma ścisły związek z [uzależnieniem przedsiębiorstwa
Fonterra od
węgla](https://thedailyblog.co.nz/2020/07/10/fonterra-milk-and-coal-dont-mix-extinction-rebellion/).
Firma używa węgla, by osuszać swoje mleko. Dlaczego takie nieodpowiedzialne
decyzje podejmowane są w samym środku kryzysu klimatycznego?”

### Europa 1

Od 29 czerwca do 3 lipca grupy rebeliantów i rebeliantek w całej Europie
zmobilizowały się, by przedstawić sprzeciw wobec odchyleniom systemu, który
codziennie co raz bardziej niszczy nasze warunki życia. Ta pierwsza
ogólnoeuropejska kampania pozwoliła wielu krajom zjednoczyć się i głośno
mówić, że to nie przemysł, **a planeta potrzebuje planu odbudowy.**

![Plakat XR „Bail out the Planet”](/assets/uploads/pic11.jpg)

**4 LIP | Tours, Francja**

![Francuscy rebelianci i rebeliantki podczas
protestu](/assets/uploads/pic10.jpg)

Rebelianci i rebeliantki protestowali przeciwko pakietom ratunkowym wartym
kilka milionów euro, które francuski rząd przeznaczył na ratowanie
niskobudżetowych linii lotniczych. Na jednym z plakatów protestująca
wskazała na to, że cena lotu z Tours do Porto w Portugalii (1015 km) jest
taka sama, co za bilet kolejowy z Tours do Paryża (240 km) – 30 euro.

**30 CZE | Paryż, Francja**

![Francuscy rebelianci i rebeliantki protestują w negliżu. U ich stóp kałuża
ze sztucznej krwi.](/assets/uploads/pic5.jpg)

Francuscy rebelianci i rebeliantki [rozebrali się do samej bielizny i
rozlali „krew”](https://www.facebook.com/xrfrance/videos/581976525837039/)
przed siedzibą francuskiego Ministerstwa Gospodarki i Finansów. Ich cel?
„Wskazanie palcem” na politycznych liderów i liderki udzielających
miliardowych zastrzyków gotówki na rzecz śmiertelnego „odradzania” starej
normalności zamiast inwestowania w klimat, różnorodność biologiczną i inne
istotne potrzeby, takie jak zdrowie, bezpieczeństwo żywnościowe czy
zatrudnienie. Aresztowano siedmioro rebeliantów.

**2 LIP | Helsinki, Finlandia**

![Fińscy rebelianci i rebeliantki kładą się na
ulicy](/assets/uploads/pic19.jpg)

Fińscy rebelianci i rebeliantki kładą się na ulicy i blokują rządowym
ministrom wjazd do budynku Senatu. Żądają, by politycy i polityczki
zrozumieli wreszcie, że gospodarki nie można prowadzić tak, jak przed
wybuchem epidemii
COVID-19.[](https://twitter.com/hashtag/BailOutThePlanet?src=hashtag_click)

**2 LIP | Berlin, Niemcy**

Berlińscy rebelianci i rebeliantki [weszli do niemieckiego
parlamentu](https://twitter.com/XRBerlin/status/1278613793090699264), by
protestować przeciwko nowej katastrofalnej ustawie, zgodnie z którą będzie
można palić węgiel do 2039 roku – to o wiele za długo, jeśli kraj ma działać
zgodnie z postanowieniami porozumienia paryskiego.

W parlamencie padał deszcz ulotek, a zaskoczeni posłowie i posłanki
usłyszeli, że ustanowienie panelu obywatelskiego jest konieczne, by powziąć
niezbędne kroki mające zatrzymać kryzys klimatyczny. Mimo wszystko politycy
i polityczki ratyfikowali nową ustawę. Poza ustanowieniem daty odejścia od
węgla o całą dekadę za późno, w ustawie przegłosowano także odszkodowanie na
rzecz przemysłu węglowego [w wysokości 4,35 mld
euro](https://www.euractiv.com/section/climate-environment/opinion/new-coal-law-will-be-canary-in-a-coal-mine-moment-for-german-presidency/).
Niemcy przejęły niedawno prezydencję UE. Kraj jest czwartym największym
zanieczyścicielem dwutlenkiem węgla na świecie, a jego pobłażliwe podejście
do węgla daje innym państwom okropny przykład.

![Rebelianci i rebeliantki protestują w strojach
kosmonautów](/assets/uploads/pic14.png)

Rebelianci i rebeliantki kosmicznej ery protestują przeciwko ustawie w
sprawie węgla po przegłosowaniu jej przez parlament.

**3 LIP | Monachium, Niemcy**

![Niemieccy rebelianci i rebeliantki przewieszają zielone nici przed
wejściem do budynku](/assets/uploads/pic12.jpg)

Rebelianci i rebeliantki przewiesili 4 km zielonej nici między kolumnami
przy wejściu do budynku Komisji Europejskiej w Monachium. Akcja miała na
celu zwrócenie uwagi na to, że tak zwany [Europejski Zielony
Ład](https://www.youtube.com/watch?v=cBU48JHJ-4M) wcale taki zielony nie
jest, oraz że obecna polityka klimatyczna Unii Europejskiej doprowadzi nas
do katastrofy.

**4 LIP | Budapeszt, Węgry**

![Protest węgierskich rebeliantów i rebeliantek](/assets/uploads/pic6.jpg)

*„Koło ratunkowe dla planety”. Zdjęcie: Czele Annamária.*

W ramach ogólnoeuropejskich akcji węgierscy rebelianci i rebeliantki
protestowali przed Ministerstwem Finansów. „Nasze rządy zapewniają
bezwarunkową pomoc branżom zanieczyszczającym planetę, takim jak przemysł
motoryzacyjny czy lotniczy. Żądamy, by węgierski rząd skupił się na
zaspokajaniu ludzkich potrzeb w kwestiach takich jak zdrowie, dostawy
żywności i środowisko,” mówili.

**29 CZE | Turyn, Włochy**

![Półnadzy rebelianci i rebeliantki protestują przed
bankiem](/assets/uploads/pic21.jpg)

„Intesa jest naga” głosiły napisy na plakatach odnoszące się do włoskiego
banku Intesa SanPaolo. Turyńscy rebelianci i rebeliantki wyrazili przed
siedzibą banku swój sprzeciw wobec ponownemu uruchomieniu gospodarki kosztem
ekosystemów naszej planety i ludzkich żyć.

**5 LIP | Palermo, Sycylia**

![Rebelianci i rebeliantki z tęczowym banerem](/assets/uploads/pic4.jpg)

*„Na planecie bez deszczu nie będzie tęczy”.*

### Europa 2

Przed tygodniową mobilizacją pod hasłem „Bail Out the Planet” (Pakiet
ratunkowy dla Ziemi), jak i po niej, odbyło się w Europie wiele akcji.

**7 LIP | Baltic Pipe, Dania**

![Rebelianci i rebeliantki blokują teren budowy](/assets/uploads/pic7.jpg)

Aresztowano piętnaścioro rebeliantów, którzy zajęli miejsce budowy nowego
gazociągu bałtyckiego [Baltic
Pipe](https://en.wikipedia.org/wiki/Baltic_Pipe).

Konstrukcja, której budowa ma zakończyć się w październiku 2022 roku, będzie
transportować [gaz ziemny](https://en.wikipedia.org/wiki/Natural_gas) z
[norweskiej](https://en.wikipedia.org/wiki/Norway) części [Morza
Północnego](https://en.wikipedia.org/wiki/North_Sea) do
[Polski](https://en.wikipedia.org/wiki/Poland) przez Danię. Nad
przedsięwzięciem pracuje duński operator
[Energinet](https://en.wikipedia.org/wiki/Energinet) oraz polska spółka
[Gaz-System](https://en.wikipedia.org/wiki/Gaz-System). Na projekt
przeznaczono w 2019 roku 215 mln euro z środków unijnych.

**18 CZE | Centrum Gospodarki Leśnej, Estonia**

![Demonstracja estońskich rebeliantów i
rebeliantek](/assets/uploads/pic20.jpg)

Około [100 rebeliantów i rebeliantek oraz działaczy i działaczek na rzecz
ochrony środowiska
przemaszerowało](https://www.facebook.com/watch/?v=252483676051498) przez
siedzibę główną estońskiego Centrum Gospodarki Leśnej (RMK). Protestowali
przeciwko masowej wycince estońskich lasów, która odbywa się pomimo
ostrzeżeń od czołowych naukowców i naukowczyń oraz organizacji
ekologicznych.

Nieposłuszeństwo rebeliantów i rebeliantek polegało na posadzeniu dębu –
miał on być symbolem potrzeby chronienia naszych lasów, a nie widzenia w
nich szybkich zysków dla skorumpowanych instytucji. RMK powstało w 1999
roku, a w 2019 roku zanotowało zyski w wysokości 43,2 mln euro. Uplasowało
się tym samym na liście 10 najbogatszych przedsiębiorstw w Estonii.

**24 CZE | Gdańsk, Polska**

![Rebeliantki podczas demonstracji w Polsce](/assets/uploads/pic17.jpg)

Rebeliantki przed gdańską siedzibą Kuratorium Oświaty. Wraz z polskim
Młodzieżowym Strajkiem Klimatycznym protestowały przeciwko materiałom
edukacyjnym przygotowanym przez Ministerstwo Edukacji Narodowej – w
treściach tych globalne ocieplenie przedstawiane jest jako proces niosący
pozytywne skutki dla naszej planety! Zdjęcie: Pamela Gąsiorowski.

**27 CZE | Place de l’Europe, Lozanna, Szwajcaria**

![„Martwe” ciała rebeliantów i rebeliantek układają się w kształt logo
XR](/assets/uploads/pic13.jpg)

Szwajcarska grupa Doctors for XR zorganizowała w Lozannie [mocny,
symboliczny
performance](https://www.facebook.com/doctors4xr.ch/videos/328387768152848/),
który podkreślał [zależności między katastrofą środowiskową a problemami
zdrowotnymi, z którymi boryka się
ludzkość](https://www.theguardian.com/environment/2020/mar/18/tip-of-the-iceberg-is-our-destruction-of-nature-responsible-for-covid-19-aoe?CMP=Share_iOSApp_Other),
w tym chorobami zakaźnymi takimi jak COVID-19.

Na Place de l’Europe zebrało się ponad 80 lekarzy-rebeliantów i
-rebeliantek. Ubrani w kitle i z medycznymi rekwizytami w rękach przeszli
przez ulice w kondukcie żałobnym z trumną, czaszką i klepsydrą z
witrażami. Następnie udając martwych, położyli się na ulicy, tworząc kształt
logo XR. Scena reprezentowała zagrożenia, jakie niesie ze sobą [globalne
ocieplenie](https://www.theguardian.com/environment/2020/jul/14/livestock-farming-and-fossil-fuels-could-drive-4c-global-heat-rise?CMP=Share_iOSApp_Other).

**12-21 CZE | Niemcy**

![Rebelianci i rebeliantki tańczą na moście wśród baniek
mydlanych](/assets/uploads/pic16.jpg)

*Nieposłuszeństwo na moście Oberbaumbrücke w Berlinie*

W zeszłym miesiącu XR Niemcy rozpoczęło falę Rebelii, czyli 9 dni
wypełnionych akcjami, które przeprowadziły grupy w całym
kraju. Zdecentralizowana fala objęła zarówno chaos cyfrowy, jak i
fizyczny. Do najważniejszych działań zaliczyć można zablokowanie dostępu do
elektrowni wykorzystujących węgiel oraz masowe „nieposłuszeństwo” w centrum
Berlina.

![Rebelianci i rebeliantki blokują wjazd do
fabryki](/assets/uploads/pic18.jpg)

*50 rebeliantów i rebeliantek blokuje wjazd do Lippendorf, elektrowni wykorzystującej węgiel znajdującej się niedaleko Lipska.*

**27 CZE | Praga, Czechy**

![Rebelianci i rebeliantki leżą na placu w Pradze](/assets/uploads/pic2.jpg)

„Zróbmy sobie piknik w Zamku na Hradczanach”. Protest stanowił zwieńczenie
trwającej od początku maja serii akcji z zachowaniem dystansu
społecznego. Czescy rebelianci i rebeliantki nieustannie nawołują prezydenta
Zemana do spotkania się z nimi i porozmawiania o kryzysie klimatycznym.

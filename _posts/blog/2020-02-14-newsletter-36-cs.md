---
layout: page-small-width
lang: cs
title: "Newsletter 36: Vlny světové rebelie"
slug: newsletter-36
date: 2020-02-14 01:00:00 +0200
categories:
  - blog
published: true
image: /assets/img/blog/2020/02/14/image16.jpg
seoImage: /assets/img/blog/2020/02/14/image16.jpg
header-class: "bg-black text-light-gray"
banner: 
---

Drazí rebelové a rebelky,

ať už ze dne svatého Valentýna omdléváte štěstím nebo ho považujete za
ztělesnění všeho, co je v tomto světě špatně, **doufáme, že přijmete tento
newsletter jako výraz naší lásky k vám** - té zuřivé lásky z našeho motta.

![](/assets/img/blog/2020/02/14/image1.jpg){:.img-fluid}

Je nám potěšením oznámit, že **povstaneme ve Vlnách rebelie po celém
světě!**

Na vzrušujícím mezinárodním setkání se rebelky a rebelové dohodlil, že
**jednotlivé země v období rebelie zorganizují svoje vlastní "vlny", které
se budou postupně přelévat od dubna až do června**. Přes deset zemí už se
přihlásilo a vybírají si termíny. Rebelie proti vyhynutí (Extinction
rebellion) rozčeří stojaté vody na celém světě! Více informací najdete pod
odkazem Nadcházející akce.

V tomto čísle zaostříme na Nizozemsko, kde bylo **35 rebelů a rebelek
brutálně zadrženo při protestu u ředitelství Shellu**, a do **slunečného
Hollywoodu, kde se XR Youth LA (Mládež z LA) spojili s indiánskými náčelníky
a protestují** proti naprosté absenci povědomí o klimatu ve filmovém
průmyslu.
  
![](/assets/img/blog/2020/02/14/image2.jpg){:.img-fluid}

**V Mnichově rebelové a rebelky společně s mluvčími domorodých obyvatel narušili konferenci akcionářů Siemensu** a protestovali proti tomu, jak dále financují ekocidu. 

**Rebelstvo v Austrálii mezitím dalo mediálním korporacím ochutnat jejich
vlastní medicínu** - neotřele a kreativně.

**XR UK** (Britská XR) zveřejnila svou [Strategii pro rok 2020](https://rebellion.earth/wp/wp-content/uploads/2020/02/XRUK-Strategy-Document-2020.pdf) a vyjasnila některá klíčová témata pro nadcházející rok a svou letošní první velkou akci [Together We March](https://www.facebook.com/events/1130035164009395/) (22. února).

**Od XR Muslimů máme příručku [jak spolupracovat s muslimskými
komunitami](https://xrmuslims.wordpress.com/faqs-how-can-xr-engage-with-muslim-communities/)**.
A nakonec, v seriálu Lidé z rebelie, uslyšíme od bývalé probační úřednice,
jak **pro dobro planety porušuje zákon.**
  
![](/assets/img/blog/2020/02/14/image3.jpg){:.img-fluid}

*Chceš-li se zapojit do XR ve svém okolí, kontaktuj [nejbližší místní skupinu](https://rebellion.global/groups/). Jestli poblíž žádná aktivní skupina není, můžeš si založit vlastní!* 

*Předchozí čísla newsletteru najdeš [tady](https://rebellion.earth/category/blog/).*

***Tato rebelie potřebuje tvoji podporu. Jestli jí nemůžeš věnovat čas, můžeš ji jednorázově nebo pravidelně podporovat finančně.***

[Přispějte Rebelii](https://chuffed.org/project/xrinternational){.xr-button}

### Obsah

* [Nejvýznamnější akce](#Action-Highlights)
* [XR puštěná ze řetězu](#XR-Unchained)
* [Nadcházející akce](#Upcoming-Activity)
* [Novinky](#News)
* [Lidé z rebelie](#Humans-of-XR)

### Nejvýznamnější akce 

[Zpět nahoru](#Contents)

### Policejní brutalita a hromadné zatýkání v Amsterdamu

31. ledna - 1. února | Haag, Amsterdam, Nizozemsko

![](/assets/img/blog/2020/02/14/image4.jpg){:.img-fluid}
  
Skupina statečných z [Nizozemské XR](https://extinctionrebellion.nl/en/)
**se přilepila ke vchodu hlavního ředitelství Shellu a polila schodiště
"ropou"** v rámci společné akce více hnutí nazvané [Shell Must
Fall](https://twitter.com/shellmustfall) (Shell musí padnout).

Poklidný protest byl potlačen [nepřiměřenou
silou](https://twitter.com/Klimaatactie/status/1226962225547661313).
**Policisté [rozdávali rány
obušky](https://denhaag.groenlinks.nl/nieuws/vragen-over-politieoptreden-bij-extiction-rebellion),
odtáhli protestující ze scény a 35 jich zadrželi.** Na jednom
[videu](https://twitter.com/XR_Amsterdam/status/1223659458154455040?s=20) je
vidět, jak policista **[drží ruku přes ústa jednoho
rebela](https://twitter.com/XR_Amsterdam/status/1223659458154455040?s=20),
který sotva dýchá**. Někteří ze zadržených zůstali na služebně mnohem déle
než zákonem dovolených devět hodin, [poslední byl propuštěn až po 48
hodinách](https://twitter.com/Klimaatactie/status/1224222976264089600).
  
![](/assets/img/blog/2020/02/14/image5.jpg){:.img-fluid}

Shell tvrdí, že jejich obchodní strategie je v souladu s Pařížskou
dohodou. Jenže
[dokumenty](https://www.theguardian.com/environment/climate-consensus-97-per-cent/2018/sep/19/shell-and-exxons-secret-1980s-climate-change-warnings)
z 80. let a [osvětový
film](https://www.theguardian.com/environment/2017/feb/28/shell-film-warning-climate-change-rate-faster-than-end-ice-age)
vydaný Shellem v roce 1991 jasně dokazují, že **tato společnost už dlouho ví
o hrozbě, kterou představuje používání fosilních paliv, a přesto plánuje
pokračovat v těžbě ropy a plynu.** **Jasný příklad firmy, která dává
přednost krátkodobému zisku před budoucností života na naší planetě.**

________________

### Na mrtvé planetě není Hollywood

8. února | Los Angeles, USA
  
![](/assets/img/blog/2020/02/14/image6.jpg){:.img-fluid}

*Hollywoodští, poslouchejte: GLOBÁLNÍ VLIV = GLOBÁLNÍ ZODPOVĚDNOST (Foto: Dennis Noack/SpectralQ)* Den před udílením Oskarů uspořádala skupina **[XR Youth LA](https://www.instagram.com/xryouth.la/) (XR mládež z LA) dramatický [die-in pod světoznámým logem Hollywoodu](https://www.facebook.com/events/2481896352028789/).** Jeden z organizátorů vysvětluje cíl akce: "**Hollywood má vliv na celý svět** a to, co dělá nebo nedělá, představuje významné poselství. Hollywood má morální povinnost stát se **[vypravěčem příběhů o klimatické krizi](https://www.nytimes.com/2019/08/14/movies/hollywood-climate-change.html)**." XR Youth LA, vyděšená **[15 miliony tun CO2](https://www.theguardian.com/film/2020/jan/09/vegan-food-recycled-tuxedos-and-billions-of-tonnes-of-co2-can-hollywood-ever-go-green), které Hollywood každoročně vyprodukuje**, požaduje **každoroční ekologické audity a uhlíkovou neutralitu do roku 2025**.
 
![](/assets/img/blog/2020/02/14/image7.jpg){:.img-fluid}
 
*(Foto: Summer Dean)*

### Indiánští náčelníci v srdci změn

Skupina pozvala **[Soniu
Guajajaru](https://www.democracynow.org/2019/12/9/indigenous_leader_sonia_guajajara_at_cop25)**,
náčelnici amazonských indiánů, aby se během die-inu posadila doprostřed
přesýpacích hodin složených z lidských těl. Tímto gestem dali najevo, že
"**indiánský respekt k přírodě je klíčem k ukončení naší klimatické krize a
ekologického rozvratu**." Kromě globálních vlivů si XR Youth LA všímá i
lokálních problémů. "**Mnohé rodiny v Los Angeles poškozuje environmentální
rasismus**. Komunity s nízkými příjmy, často barevné, musí podezřele často
bydlet poblíž ropných rafinérií a další fosilní infrastruktury."
________________

### Protest proti dolu Adani - po australsku

5. února | Mnichov, Německo

![](/assets/img/blog/2020/02/14/image8.jpg){:.img-fluid}
  
*Zatímco se scházejí akcionáři Siemensu, rebelové a rebelky pořádají "die-in" (foto: Helge Brügner)*

[Lidé z původních národů Wangan a
Jagalingou](https://wanganjagalingou.com.au/) stojí v [první linii boje
proti australskému dolu Adani
Carmichael](https://wanganjagalingou.com.au/we-are-not-just-on-the-frontline-we-are-the-frontline/).
Se svojí kapacitou 130 milionů tun oxidu uhličitého ročně **by se tento
megadůl stal ekologickou katastrofou. Siemens** je jediná společnost ochotná
dodat dolu potřebné řídicí systémy. **Navzdory tlaku celého světa Siemens
odmítl zakázku zrušit.** Australští aktivisté přijeli do Německa a 5. února
se jim podařilo **přímo oslovit akcionáře na valné hromadě v
Mnichově**. Murrawah Johnson, [Varsha
Yarman](https://www.kritischeaktionaere.de/en/siemens-2/my-generation-and-future-generations-lives-are-on-the-line-speech-by-varsha-yajman/)
a [Dr. Lindsay
Simpson](https://www.kritischeaktionaere.de/en/siemens-2/siemens-will-be-known-as-accomplice-in-the-death-of-the-great-barrier-reef-speech-by-dr-lindsay-simpson/)
mluvily o **krizové situaci a dopadech dolu Adani**. Další rebelové na pódiu
překládali jejich projevy do němčiny.
 
![](/assets/img/blog/2020/02/14/image9.jpg){:.img-fluid}

*Sedm statečných přilepených na valné hromadě Siemensu. (Foto: Helge Brügner)*

**Rebelové se na schůzi předvedli ve velkém** - někteří uspořádali před vchodem "die-in", sedm dalších se uvnitř přilepilo k zábradlí a jeden, proměněný v "[klokaního bezpečáka](https://twitter.com/LukasSchnermann/status/1225735510511038465?s=20)", poskakoval po konferenčním sále.
Annemarie Botzki z XR Německo komentuje: "Budeme bojovat za svou budoucnost. Siemens se chlubí vedoucí pozicí v boji proti klimatické katastrofě a mluví o uhlíkové neutralitě v roce 2030 **a mezitím se dál podílí na projektech, které klima ničí.**"
Lukas Schnermann dodává: "Žádáme proto po Siemensu, aby svoje reklamní slogany uskutečnil a **odstoupil od všech projektů škodlivých pro klima**."

________________

### Kecy a lži: Rebelie proti Murdochovu mediálnímu impériu
29. ledna - 1. února | Brisbane a Sydney, Austrálie. 29. ledna
[Australští](https://www.facebook.com/extinctionrebellionseq/posts/467579920798130?__tn__=-R)
rebelové protestovali proti globální dezinformační a popírací kampani
společnosti News Corp. **Před jejich brisbanské ředitelství vyklopili fůru
hnoje** "na oplátku za s*ačky, kterými nás News Corp krmí". **Poté se
přilepili ke dveřím budovy.** Skupina také vyvěsila na Gumtree **ironický
inzerát na kupu hnoje zdarma** s poznámkou: "až dojde, spoustu dalšího
najdete uvnitř budovy!"

![](/assets/img/blog/2020/02/14/image10.jpg){:.img-fluid} *Screenshot
inzerátu na Gumtree, Brisbane, Austrálie*

### V Sydney: "lie-in" - protest proti lžím

1. února **stovky rebelů a rebelek protestovaly proti Murdochovým lžím o
klimatu** před ředitelstvím News Corp v Sydney.
  
![](/assets/img/blog/2020/02/14/image11.jpg){:.img-fluid}

### Murdoch: globální hrozba pro klima

Murdochovy dezinformace a popírání skutečnosti o klimatu není jen australský
problém. **Je to globální hrozba.** Murdochovo impérium ovládá 60 % novin
prodávaných v Austrálii, ale i [36 % novin
prodávaných](https://www.mediareform.org.uk/wp-content/uploads/2019/03/FINALonline2.pdf)
ve Velké Británii, 50 % zpráv v kabelové televizi (Fox News) a k tomu Wall
Street Journal a New York Post. Není divu, že je popírání reality v těchto
zemích tak rozšířené. Každý Murdochův informační kanál už celá desetiletí
**říká, že změna klimatu neexistuje nebo že to není nic vážného. Naštěstí
máme globální síť rebelek a rebelů odhodlaných odhalovat lži, popírání a
korupci. Lháři, mějte se na pozoru.**

________________

### Příručka pro spolupráci s muslimskými komunitami

![](/assets/img/blog/2020/02/14/image12.jpg){:.img-fluid}

**XR muslimové** napsali **[neocenitelnou příručku o spulupráci s muslimskými komunitami](https://xrmuslims.wordpress.com/faqs-how-can-xr-engage-with-muslim-communities/)** ve Velké Británii. Může sloužit jako zdroj nápadů pro spolupráci s nepopulárními komunitami na celém světě. 

### #Každá komunita je jiná

Alessandra Palange zdůraznila, že **její
[dokument](https://xrmuslims.wordpress.com/faqs-how-can-xr-engage-with-muslim-communities/)
oslovuje konkrétně muslimské komunity ve Velké Británii**.  "Nesmíme
zapomínat, že **stojíme proti bohatým a mocným nadnárodním korporacím a že
klimatická krize nezná hranice**. Je důležité udržovat identity, které **nás
spojují přes hranice národů**," říká Palange.

### #Vykročte ze své bubliny

**Skoro 25 % lidstva tvoří muslimové**. [Budování mostů](https://xrmuslims.wordpress.com/faqs-how-can-xr-engage-with-muslim-communities/) k muslimským komunitám je nesmírně důležité a nezáleží na tom, jestli jde o koordinované akce nebo ne. **Jediný účinný způsob, jak se postavit klimatické katastrofě, je přijmout naši různorodost a spolupracovat**. 
*Jestli patříš k jakékoli skupině, která byla vytlačena na okraj společnosti, a napsal(a) jsi podobný návod k oslovování, chceme ho vidět! Prosím, napiš newsletterovému týmu na adresu <xr-newsletter@protonmail.com>*

________________


### XR puštěná ze řetězu 

[Zpět nahoru](#Contents)

*Další krásné a odvážné akce skupin XR na celém světě. Je tolik věcí, které je potřeba říct.*

![](/assets/img/blog/2020/02/14/image13.jpg){:.img-fluid}

**Ostend, Belgie**.

![](/assets/img/blog/2020/02/14/image14.jpg){:.img-fluid}

**Johannesburg, Jihoafrická republika**. Přibližně 50 aktivistů a aktivistek pod vedením XR protestovalo před gautengským parlamentem a vyzvalo vládu k vyhlášení klimatické nouze. Foto: Zoe Postman.

![](/assets/img/blog/2020/02/14/image15.jpg){:.img-fluid}
  
**Kandy, Srí Lanka**. XR mládež uspořádala květinový den před Chrámem Buddhova zubu a rozdala lidem na tři sta rostlinek.

________________

### Nadcházející události 

[Zpět nahoru](#Contents)


### Mezinárodní vlny rebelie: rozbouříme se jako moře 

Květen - červen | celý svět

![](/assets/img/blog/2020/02/14/image16.jpg){:.img-fluid}

 Na konci ledna uspořádal **globální podpůrný tým** telekonferenci, které se zúčastnilo **50 rebelek a rebelů z celého světa**. Byla to první telekonference v dějinách XR, kde se setkali zástupci více zemí a společně rozhodli o podobě jarní rebelie.
Rozhodli jsme se vytvořit na celém světě ve stejném období (duben - červen) **vlny globální rebelie**.
Mnohé skupiny už si stanovily svoje datum: **Benátky** - 20. února, **Nizozemsko** - 13. dubna, **Švýcarsko** - 16. dubna, **USA, Mexico City** - 20. dubna, **Africký klimatický týden, Uganda** - 20.-24. dubna, **Itálie** - 24. dubna, **Finsko, Německo, Francie, Austrálie, Kanada** - 4. května, **Rakousko** - 11. května, **Španělsko** - 18. května, **Británie, Argentina, Irsko, Itálie** - 23. května,  **Norsko** - 2. června, **Švédsko** - 6. června, **Hong-Kong** - 7. června, **Brusel** - 12. června.  **Ostatní skupiny se postupně přidávají a upřesňují termíny dalších vln.**
Tato "vlna rebelií" otestuje strategii pro masové narušení během listopadového [COP26](https://www.ukcop26.org/).
Jestli se chceš přidat k pracovní skupině nebo přidat další vlnu do kalendáře, prosím napiš nám na adresu <events@organise.earth> nebo [přes Mattermost](https://organise.earth/xrglobal/channels/events--gatherings).

______________

### Kráčíme spolu – 22. února

22. února | 13:00 | Londýn, Velká Británie
  
![](/assets/img/blog/2020/02/14/image17.jpg){:.img-fluid}

[Napochodujeme](https://www.facebook.com/events/1130035164009395/) do našeho
hlavního města **se srdcem na dlani**. Musíme se dál scházet ve jménu
**zuřivé lásky**. **Umění pro klima. Oblečte se do růžové a
červené. Vytvořte si svoje vlastní srdce** a přišpendlete si ho na
rukáv. Pochod bude ve znamení odporu a solidarity. [Společný pochod
(Together we
march)](https://www.facebook.com/events/1130035164009395/). Přidejte se.

________________


### Zprávy o klimatu 

[Zpátky nahoru](#Contents)  * [Antarktida zaznamenala nejteplejší den v
historii: 18,3
°C](https://punemirror.indiatimes.com/news/world/at-18-3c-antarctica-logs-hottest-day-ever/articleshow/74014714.cms)
* [Leden 2020 byl dosud
nejteplejší](https://www.bostonglobe.com/news/world/2020/02/05/europe-posts-its-warmest-january-record/hSExjDEggO65DetYsD81bL/story.html).
V Oslu, Stockholmu, Helsinkách a Kodani [po celý měsíc neklesla teplota pod
bod mrazu](https://twitter.com/mikarantane/status/1223629677027262465) a
kromě Osla byly úplně bez sněhu.  * Jak [změna klimatu způsobuje extrémní
počasí - přímo od jednoho z našich
rebelů](https://theglobepost.com/2020/01/30/extreme-weather-climate-change/)

________________

### Lidé z rebelie 

[Zpět nahoru](#Contents)
  
![](/assets/img/blog/2020/02/14/image18.jpg){:.img-fluid}

*Stephanie*
"Je mi 68 let a jsem v důchodu. Pracovala jsem jako **probační úřednice, úřednice u soudu a nakonec ve zdravotnictví jako manažerka oboru psychoterapie**.
Tohle je poprvé, co jsem byla obviněna z přestupku, a **nebylo pro mě lehké se do téhle situace dobrovolně dostat... a potom stát u soudu na opačné straně zábradlí** než obvykle.
Nechtělo se mi do toho a nelíbilo se mi, že naše dubnové akce mnoha lidem způsobují nepohodlí a problémy. **Ale cítila jsem, že musím něco udělat proti katastrofě, která nám všem hrozí.**
Změna klimatu mi už dlouho dělá starosti. V minulosti jsem se účastnila demonstrací, podepisovala petice a psala dopisy úřadům.
**Ale jako mnoho dalších lidí jsem si moc nepřipouštěla skutečný rozsah a bezprostřednost hrozícího nebezpečí a dál jsem vedla svůj normální život.**
Ano, jsem si vědoma toho, že jsem porušila zákon, jenže zoufale potřebujeme co nejrychlejší zásah vlád na celém světě, abychom zabránili nejhoršímu. **Doufám, že pochopíte, že jsem jednala podle svého nejlepšího vědomí a svědomí.**"
*Dostáváme úžasné lidské příběhy a rádi bychom slyšeli i ten tvůj. Jestli si chceš přečíst další – nebo napsat vlastní – přidej se do naší [facebookové skupiny](https://www.facebook.com/groups/468678977056685/).*

________________

### Děkujeme

*Děkujeme, že jste dočetli až sem. V hnutí se děje tolik vzrušujících věcí, že z nich sotva stačíme sepisovat tenhle výcuc. Jen tak dál! Jestli máte nějaké dotazy nebo návrhy, prosím pište na <xr-newsletter@protonmail.com>* 

Dochází nám čas, tak pojďte proti této celoplanetární krizi bojovat s námi:


 [najděte svoji skupinu](/groups){.xr-button}


Jestli chcete přispět jinými způsoby, můžete zkusit třeba finanční
příspěvek.


 [Přispějte rebelii](https://chuffed.org/project/xrinternational)


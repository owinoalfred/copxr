---
lang: cs
title: "Globální Newsletter #44"
slug: newsletter-44
date: 2020-10-08 10:36
published: true
categories:
  - blog
image: /assets/uploads/cb341076-a5e6-4703-b912-0391b2afda51.jpg
seoImage: /assets/uploads/cb341076-a5e6-4703-b912-0391b2afda51.jpg
seoTitle: "XR Global Newsletter #44"
seoDescription: na ulicích v Rakousku, Jižní Africe a 
  Kongu probíhá rebelie! Další Globální newsleter 
  přetékající nejnovějšími zprávami a příběhy.
---
![](/assets/uploads/cb341076-a5e6-4703-b912-0391b2afda51.jpg)

Skutečný obr Atlas v podání rakouské XR

Drazí rebelové a rebelky,

vlna rebelií pokračuje! Po celém světě rebelky a rebelové bijí na poplach a
inspirují další a další lidi k činům pro záchranu planety. Navzdory velice
obtížným okolnostem, individuálním pochybnostem i policejní brutalitě,
stejně povstáváme jako jednotné (decentralizované) hnutí.

![](/assets/uploads/4881b5fe-9f50-4e0a-b5e6-dfc2322d0082.jpg)

Milovníci stromů nikdy nevypadali tak dobře: XR Université de Goma
(Demokratická republika Kongo)

V tomto čísle najdete [protest proti rychlé módě v České
republice,](https://a2larm.cz/2020/09/rychla-moda-nici-planetu-fotoreport-z-protestu-extinction-rebellion-v-zare/)
[koncerty v
Rakousku](https://www.facebook.com/ExtinctionRebellionAustria/videos/3332081003507637/),
[tábory ve Švýcarsku](https://www.facebook.com/watch/?v=368603764174504) a
reportáž z první linie ve Finsku, kde to policie přehnala s [použitím síly a
pepřového
spreje.](https://www.facebook.com/elokapina/posts/2740232682859891?__tn__=K-R)
A také akce v Jižní Africe v rámci [Globální stávky za
klima](https://globalclimatestrike.net/), blokády v Izraeli a čajové
dýchánky ve Velké Británii.

Přečtěte si o Fashion Act Now, úžasné globální módní skupině, která si klade
za cíl přebudovat ničivý módní průmysl. Jejich crowdfundingovou kampaň
najdete [zde](https://www.crowdfunder.co.uk/fashion-act-now#start).

![](/assets/uploads/a1605b58-1374-413b-ba7f-154728362dc2.jpg)

Švýcarská XR odhalila svou tajnou zbraň: klauny! Kapitalismus nemá šanci.

Tentokrát jsme pro vás připravili výběr dokumentárních filmů, které stojí za
zhlédnutí a dodají vám informace a motivaci. Například [Once You
Know](https://chuffed.org/project/extinctionrebellion-onceyouknow?link_id=4&can_id=98ce4f77506fbdc41e07f5173ac785e9&source=email-once-you-know&email_referrer=email_932664&email_subject=once-you-know),
film od XR o uvědomění, zoufalství a odvážných činech.

Také se můžete podívat na [blog Globální
XR](https://rebellion.global/news/#blog), třeba [Jak zastavit financování
fosilního průmyslu přechodem k etickým
bankám](https://rebellion.global/blog/2020/09/21/ethical-banks/).

Děje se toho tolik, že náš tým sotva stíhá napsat o jedné akci a už se
objeví další. Je super, že se díky vám nenudíme!

Kdybyste chtěli pomoci s psaním newsletteru nebo máte nápad, jak bychom
mohli rebelii pomáhat lépe, pište na adresu
[xr-newsletter@protonmail.com](mailto:xr-newsletter@protonmail.com) a pro
další podrobnosti se mrkněte na odstavec Nadcházející akce.

Kdybyste chtěli pomoci, podívejte se na naše
[stránky](https://rebellion.global) a [přečtěte si, co je XR
zač.](https://rebellion.global/about-us/)

Kontakt na rebelky a rebely ve vašem okolí najdete na [této
mapě](https://rebellion.global/branches/). Jestli žádnou místní skupinu
nenajdete, můžete si [založit
vlastní!](https://cloud.organise.earth/s/jGSWEoJ9PW65xLc)

Předchozí čísla tohoto newsletteru najdete
[zde](https://rebellion.global/blog/).

Rebelie potřebuje vaši podporu. Jestli jí nemůžete věnovat čas, zvažte
[finanční výpomoc](https://chuffed.org/project/xrinternational).

[Přispějte rebelii](https://chuffed.org/project/xrinternational)

## Obsah

* Hlavní akce
* XR bez zábran
* Nadcházející akce
* Oznámení
* Stojí za zhlédnutí

# Hlavní akce

- - -

## Velké rojení ve Vídni

26. září - 4. října | Vídeň, Rakousko

![](/assets/uploads/e4d81eab-a8ac-458d-b0ca-66b571a4268d.jpg)

Koncert od rakouské XR pro jedno čelo a jednu rebelii.

Rakouská rebelie odstartovala vzrušující [Rebelskou
jízdou](https://www.facebook.com/ExtinctionRebellionAustria/videos/767623887395057/),
kterou sice policie nepustila na dálnici, ale 80 kol se prostě jako voda
přelilo jinou cestou na úvodní setkání v parku Sigmunda Freuda!

Při "medové kampani" rebelky a rebelové obsadili ústřední náměstí
Michaelerplatz a ze svých těl vytvořili na několika klíčových ulicích
šestiúhelníkové
[obrazce](https://www.facebook.com/ExtinctionRebellionAustria/videos/742482259664096/)
a
[zátarasy](https://www.facebook.com/ExtinctionRebellionAustria/videos/2718882358364637/)
odkazující na náš třetí požadavek, občanské shromáždění. Geniální!

![](/assets/uploads/5e1d8be4-bca4-4b90-8e99-f5ba842997c4.jpg)

Protestující mnohoúhelníky na náměstí, XR Rakousko

Kromě toho se konaly
[die-iny](https://www.facebook.com/ExtinctionRebellionAustria/videos/2708597756022884/?t=345)
s bezpečnostními rozestupy, úžasná taneční párty
[Discobedience](https://www.facebook.com/ExtinctionRebellionAustria/videos/2617012478611029/),
[krásná
hudba](https://www.facebook.com/ExtinctionRebellionAustria/videos/3332081003507637/)
a přednáška od Estebana, vědce a ekoaktivisty perzekuovaného v Jižní
Americe.

Policie se dokonce
[postavila](https://twitter.com/LPDWien/status/1311962614906474496?s=19)
proti nenávistným reakcím a odmítla použít proti nenásilným protestujícím
hrubou sílu!

Závěrečné setkání na Maria-Theresien-Platz symbolicky předalo štafetu pro
další vlny rebelie XR v Německu, Itálii a Španělsku.

- - -

## Odhalená pravda o rychlé módě

26. září | Praha, Česká republika

![](/assets/uploads/1e2498fd-003e-4a29-aeca-fb69412174ae.png)

Císařovy nové šaty (pro protestujícího císaře).

Čtyři rebelové a rebelky v ulici luxusu Na Příkopech odhalili vše. Přilepili
se zevnitř na sklo výlohy oblečení pouze do cedulí s nápisy jako "Rychlá
móda nás zabíjí, radši budu nahá".

Ostatní venku roztáhli transparent s textem "Na mrtvé planetě ekonomika
neporoste".

Policisté odtrhli protestující od skla a zavřeli obchod, zřejmě aby před
mírumilovným protestem "ochránili veřejnost".

![](/assets/uploads/4a68dd12-a243-4247-a795-dc51a1e7ecea.png)

Nakupující v Praze přivítalo odvážné poselství.

Jedna z rebelek
[řekla](https://a2larm.cz/2020/09/rychla-moda-nici-planetu-fotoreport-z-protestu-extinction-rebellion-v-zare/):
"Rychlá móda je druhé nejvíce znečišťující průmyslové odvětví na světě,
zodpovědné za deset procent celosvětových emisí skleníkových plynů.

Nakupováním rychlé módy akceptujeme, že na kvalitě života záleží méně než na
levném oblečení. Gigantické firmy, které využívají model tzv. fast fashion,
díky novodobým otrokům profitují a privilegovaní Evropané to dovolují,
protože z toho také těží."

- - -

## Kde není voda, není život!

25. září | Port Elizabeth, Pretoria, Kapské město, Johannesburg, Jihoafrická
republika

![](https://lh6.googleusercontent.com/bopK3MUMMjGmwTKQy5GE6lRGbtNI7Uy4xmk4zfnsscSjLwt25T6OOrof7YxfS6uKX0avJc40tRQaCXB8vKpAeWOTLAIWKlIxQfbC-Zt6UiWsFgwgGBx4LpM6oJqVR17bgQK0Z4rw)\ 
Rebelky a rebelové společně s dalšími aktivistickými skupinami na pochodu
Pretorií. Foto: Shiraaz Mohamed.

Ve městech po celé Jihoafrické republice rebelové a rebelky společně s
koalicí dalších aktivistických skupin vyrazili do ulic, aby ohlásili šestou
[Globální stávku za klima](https://globalclimatestrike.net/), den
celosvětového protestu iniciovaný Fridays for Future.

XR v Mandela Bay zorganizovala společný pochod k radnici v Port Elizabeth,
kde prostestovali proti dlouhotrvajícímu nedostatku vody ve městě.

Tento region trpí dlouhodobým suchem, které dále zhoršuje zanedbaná
infrastruktura a nečinnost politiků ve věci klimatické krize. Mnoho obyvatel
nemá přístup ani k základním hygienickým prostředkům.

Aktivisté [vyzvali
starostu](https://www.facebook.com/photo.php?fbid=10160254511961982&set=gm.636779873936319&type=3&eid=ARBOpE-Tf7DE3bVe0hYDfhDlYcgA0XzYpzNnHqBbOChlQZAu_CcNK9NUyPS1KpRqVZQdHZhVBGqYaf8A&__tn__=EHH-R),
aby místo plánů na drahý a znečišťující odsolovací závod vyřešil vodní krizi
klimatickým pracovním programem a zelenou infrastrukturou.

![](/assets/uploads/bdf21573-cbf7-4c5c-988a-3b926bb1d26b.png)

Rebelky a rebelové z Mandela Bay se scházejí před celodenním pochodem

V Pretorii aktivisté společně došli k Úřadu pro nerostné zdroje a předali
memorandum požadující [zelenou transformaci Eskomu, národního výrobce
elektřiny](https://350africa.org/greenneweskom/), a konec vládní podpory
fosilních paliv.

Kromě toho se v hustém dešti statečně sešli před parlamentem v Kapském
městě, kde požadovali okamžitý přechod na obnovitelné zdroje a konec
spalování uhlí.

Tento týden budou rebelové a rebelky v Johannesburgu [demonstrovat proti
bance Standard Bank](https://www.facebook.com/events/649874612336227/)
financující výstavbu Východoafrického ropovodu, který má propojit ropná pole
v Ugandě s přístavy v Tanzanii. Toto více než tisícikilometrové vyhřívané
potrubí [bude mít uhlíkovou stopu jako celé
Dánsko](https://e360.yale.edu/features/a-major-oil-pipeline-project-strikes-deep-at-the-heart-of-africa)
a ničivý dopad na místní přírodu a drobné zemědělce.

- - -

## Helsinská policie odbrzdila

3. října | Helsinki, Finsko

![](/assets/uploads/58ef65e0-8d76-4d16-84c1-ba3c02ba497f.jpg)

Během blokády nazvané "Záchranná brzda" v centru Helsinek použila policie
proti rebelům pepřový sprej a bránila jim ve vypláchnutí očí.

Policie také zadržela 49 pokojných demonstrantů včetně důchodců, dětí,
učitelek a zdravotních sester.

Demonstrace byla součástí týdne Podzimní rebelie finské XR. Došlo při ní k
zablokování důležité ulice Unioninkatu v centru Helsinek. Zhruba 200 rebelek
a rebelů vyzdobilo místo vlajkami a transparenty, připlula žlutá loďka s
nápisem "říkejte pravdu" na plachtě a tančilo se při živé hudbě.

![](/assets/uploads/25d940c4-15b5-4041-a80d-ff20d58a5d85.jpg)

Když ale protestující neuposlechli výzvu k opuštění prostoru, policisté
tvrdě zakročili, rozebrali blokádu a demonstranty odnosili do antonů. Když
se zbylí rebelové přesunuli a obsadili jinou křižovatku, policisté na ně
začali zblízka stříkat pepřový sprej.

Deset protestujících bylo vážně zasaženo a ještě víc jich muselo porušit
karanténní opatření a sundat si roušky, aby vůbec mohli dýchat. Policie
dokonce některým rebelům bránila ve vypláchnutí očí.

Všichni zadržení byli nakonec propuštěni a finská XR [násilný policejní
zákrok
odsoudila](https://www.facebook.com/elokapina/posts/2740232682859891?__tn__=K-R).
Jejich týden rebelie bude pokračovat podle plánu až do středy.

![](/assets/uploads/0c6dcd73-f01f-4c96-9495-570a7911c3e8.jpg)

Někteří z rebelů si nemohli ani vypláchnout pepřový sprej z očí.

- - -

## Rebelie ve stanech

21.-25. září | Bern, Švýcarsko

![](/assets/uploads/3517eb55-9d84-479e-8eb3-0ee46368b074.jpg)

Rozcestník směrující rebely po tábořišti a vládu ke spravedlivé zelené
transformaci. Foto: Climatestrike Switzerland

Švýcarská XR se k zářijové vlně rebelie přidala demonstrací Rise Up For
Change (Povstaňme pro změnu), jejich úplně první masovou akcí.

Přibližně 400 protestujících z XR, Climate Strike Switzerland, Greenpeace a
dalších spřízněných hnutí se v pondělí v půl páté ráno shromáždilo na
bernském náměstí Bundesplatz, aby tam rozbili tábor. Náměstí okupovali téměř
48 hodin, než policie přistoupila k evakuaci, která se protáhla na šest
zmoklých a studených hodin.

V táboře rebelky a rebelové uspořádali vlastní Občanská shromáždění, debaty,
konference a přednášky, náladu udržovaly pěvecké sbory a noční
koncerty. Lékaři ze skupiny Doctors4XR uspořádali akci přímo přede dveřmi
federálního paláce.

![](/assets/uploads/59b89666-4ae5-4e16-99a5-aae90dd89867.jpg)

Moře demonstrantů proti stoupajícím hladinám skutečných moří. Foto:
Climatestrike Switzerland

Týden rebelie zakončil třítisícový pochod. Členové a členky rozličných
klimatických hnutí společně bok po boku (v rámci bezpečnostních rozestupů)
poslali svojí vládě důrazné poselství.

Další sladké švýcarské novinky najdete v tomto skutečně obdivuhodném
[Newsletteru XR
Švýcarsko](https://www.xrebellion.ch/blogposts/2020/09/09/newsletter-september-2020/).

- - -

# XR bez zábran

![](/assets/uploads/700c42e3-810d-4273-ac75-5880326f0607.jpg)

Čajový dýchánek Šíleného kloboučníka na břehu moře. 30. září, příliv. Jenom
blázni ještě sedí u stolu! Severní Devon, Velká Británie

- - -

![](/assets/uploads/fb48fae5-0d03-4094-9a50-ef5a3950a683.jpg)

XR Izrael protestuje během [úplné uzavírky Tel
Avivu](https://www.facebook.com/michael.raphael.940/videos/10164666888125160/).
22. září. Den bez aut.

- - -

![](/assets/uploads/6e46dd55-db16-4a4d-8f68-28d6dbbe9337.jpg)

[Akce na nizozemské Wall
street](https://nltimes.nl/2020/09/18/amsterdam-limits-extinction-rebellion-climate-protests),
jižní Amsterdam. 18. září. Když lobbisté blokují klimatické závazky, tak
zablokujeme my je!

- - -

# Nadcházející akce

## Globální rebelská štafeta

![](/assets/uploads/94ca7e15-da6c-4ec6-933f-cc4f7b4d00ed.jpg)

[Štafetová
rebelie](https://rebellion.global/press/2020/09/01/global-rebellion/) je v
plném proudu! Rebelové a rebelky z Itálie, Francie,
[Španělska](https://twitter.com/xrmadrid_/status/1311016262676381697) a
Perthu (plus možná další, o kterých nevíme) již brzy s odvahou a barvami
vyrazí do ulic.

Máte v plánu zúčastnit se některé z těchto celosvětových rebelií? Budete
klást požadavky, tančit nebo si jenom užívat vzrušujících událostí? Jestli
ano, rádi od vás uslyšíme!

Rádi bychom v příštích číslech kromě zpráv z rebelie otiskli i ohlasy a
zkušenosti čtenářů. Ať už to budou osobní postřehy nebo nezapomenutelné
zážitky, chceme slyšet všechny tyhle drobné příběhy, díky kterým rebelie
žije.

Krátké příspěvky mohou být cokoli od jedné věty do 150 slov; delší texty
také vítáme, i když neručíme za to, že se vejdou do e-mailu. Fotky vítáme
vždycky. Posílejte je na
[xr-newsletter@protonmail.com](mailto:xr-newsletter@protonmail.com)

- - -

# Oznámení

- - -

## Zprávy od XR Afrika

![](/assets/uploads/6215de60-8fee-4dae-aa3b-028aeeb4db14.jpg)

Příběh XR z africké perspektivy. Tým XR Africa News dělá [úžasnou
práci](https://shoutout.wix.com/so/52NE0TpjJ?link_id=0&can_id=98ce4f77506fbdc41e07f5173ac785e9&source=email-newsletter-no2&email_referrer=email_882591&email_subject=xr-africa-media-newsletter-issue-no2#/main).
Podívejte se na jejich [nejnovější
pořad](https://www.youtube.com/watch?v=7Me1EC1Fa4U&feature=youtu.be).

- - -

## Fashion Act Now

Navzdory rostoucímu odvětví "udržitelné módy" zůstává módní průmysl jedním z
největších zdrojů znečištění a plýtvání. A vzhledem k předpokládanému růstu
spotřeby módních oděvů o 63 % během příští dekády by se všechny snahy o
udržitelnost mohly stát jenom plivnutím do moře.

![](/assets/uploads/8abe9330-0580-4cd0-959c-7b1e2a185a5d.jpg)

Foto: Immo Klink. Protest XR Fashion Action na přehlídce Victoria Beckham
Show. Týden módy v Londýně

Aby zajistila, že módní průmysl začne "okamžitě jednat" a pomůže zmírnit
klimatickou a ekologickou katastrofu, iniciativa Fashion Act Now vytvoří
celosvětovou koalici aktivistů, odborníků z průmyslu, ekonomů, vědců a
výrobců oblečení, která vypracuje plán, jak upřednostnit život a zdraví před
ziskem.

Pokusíme se odpovědět na životně důležitou otázku: jak zmenšit hlad módy po
zdrojích dostatečně rychle, aby se dalo globální oteplení udržet pod 1,5 °C,
zachránila se biodiverzita a nejzranitelnější skupiny obyvatel?

Tato důležitá práce potřebuje vaši pomoc. Navštivte prosím naši [stránku na
Crowdfunderu](https://www.crowdfunder.co.uk/fashion-act-now#start), kde
najdete další informace.

- - -

## Formulář na odesílání příspěvků

![](/assets/uploads/10e6ba7d-5b5c-4ab5-aa6d-b5a4db856ffb.png)

Máte něco důležitého, co byste chtěli sdílet v sociálních médiích pomocí
kanálů Globální XR?

Pošlete to přes náš super zbrusu nový
[formulář](https://docs.google.com/forms/d/e/1FAIpQLSf41684pqTZny_WLx5rTNrXuf1HRN8aRVGAh1OfO-4r59cMug/viewform).

- - -

## Potřebujeme vaši zpětnou vazbu

![](/assets/uploads/c39b55dc-c02d-405f-945d-7f65b08b40cb.jpg)

Milí čtenáři a čtenářky, rebelky a rebelové, v našem Newsletteristánu pořád
probíhají změny a chtěli bychom slyšet, co na to říkáte. Líbí se vám
newslettery? Co se vám líbí nejvíc a co byste naopak změnili?

Podělte se o dobré slovo (a třeba i o nějakou tu konstruktivní kritiku) na
adrese: [xr-newsletter@protonmail.com](mailto:xr-newsletter@protonmail.com)
s předmětem FEEDBACK.

- - -

# Stojí za zhlédnutí

* [Once You
  Know](https://chuffed.org/project/extinctionrebellion-onceyouknow?link_id=4&can_id=98ce4f77506fbdc41e07f5173ac785e9&source=email-once-you-know&email_referrer=email_932664&email_subject=once-you-know)
* [Kiss the Ground](https://kissthegroundmovie.com): Woody Harrelson
* [Our Planet: Too Big to
  Fail.](https://www.ourplanet.com/en/video/our-planet-too-big-to-fail) WWF
* [Extinction: The Facts.](https://www.bbc.co.uk/programmes/m000mn4n) David
  Attenborough
* [The Hill](https://youtu.be/lZige9bfXmU): Michael Moore reaguje na [článek
  tvrdící, že "zelení" miliardáři
  útočí](https://thegrayzone.com/2020/09/07/green-billionaires-planet-of-the-humans/)
  na dokumentární film ‘[Planet of the
  Humans](https://youtu.be/Zk11vI-7czE)’.

- - -

## Děkujeme

Děkujeme, že jste dočetli až sem. Jestli máte jakékoli dotazy nebo
připomínky, prosím ozvěte se na adresu
[xr-newsletter@protonmail.com](mailto:xr-newsletter@protonmail.com).

Nacházíme se v kritické fázi lidských dějin a naše Rebelie potřebuje peníze,
aby mohla dál předávat svoje poselství. Děkujeme za cokoli, čím
[přispějete](https://chuffed.org/project/xrinternational).

[Přispějte rebelii](https://chuffed.org/project/xrinternational)

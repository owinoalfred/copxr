---
lang: it
title: IL DRAMMATICO APPELLO DI WHOOPI GOLDBERG ALL'AZIONE PER IL CLIMA
slug: the-gigantic-change
date: '2020-06-05 00:00'
published: true
categories:
  - press
seoImage: /assets/uploads/TheGiganticChange–Poster-Landscape.jpg
---
![The Gigantic Change film poster](/assets/uploads/TheGiganticChange-c.jpg)

Whoopi Goldberg ha collaborato con Extinction Rebellion alla creazione di un breve film di animazione ambientato nel futuro. Questo bellissimo cortometraggio, della durata di tre minuti, ci parla dal 2050 per mostrare come i popoli del mondo si siano uniti per scongiurare la crisi climatica.  
Il film, intitolato *L’Enorme Cambiamento*, verrà trasmesso in diretta sulle pagine Facebook, YouTube, Twitter e Instagram di Extinction Rebellion alle ore 08:00 BST di venerdì 5 giugno 2020 come parte delle attività programmate per il World Environment Day.  
Mentre cominciamo a pensare come ricostruire la nostra vita in un mondo post-Covid, il film mostra che è possibile creare un futuro migliore. Ma per farlo dobbiamo *agire ora*. Il cambiamento climatico minaccia la sopravvivenza di tutti noi. Ora più che mai, è necessario unirsi e agire collettivamente.  

**Contatti:**  
Jonathan Mintram | +44 7802 530272 | jonathanmintram@gmail.com  
Beverley Luckings | +44 7472 916283 | beverley@beverleyluckings.com

**Downloads:** [Kit per la stampa](https://drive.google.com/file/d/10YlE2Fu-tXx0i2Okj3_SP85s7Iwe9za4/view?usp=sharing) | [Poster & Scene del film](https://drive.google.com/open?id=1-O9gXJ7coE7XJrEVS39SSWAFuVjWEQp-)

**Preview del film:** [youtube](https://youtu.be/wf6VXXNjML0) | [vimeo](https://vimeo.com/425424162/66d531dd86) | [facebook](https://www.facebook.com/ExtinctionRebellion/videos/308403240564157/)

**ATTENZIONE: Per ottenere il file originale del film, si prega di usare i contatti riportati qui sopra.** 
I creatori dell’Enorme Cambiamento e Passion Pictures – che ha realizzato il famoso spot islandese con un orango come protagonista – sapevano che la voce iconica di Whoopi sarebbe stata in grado di trasmettere il profondo significato della produzione e che, vista la sua fama e il suo aperto sostegno alla causa ambientalista, Whoopi avrebbe avuto il potere di ispirare un gran numero di persone a passare all’azione. 
L’attrice, come molti altri, era chiaramente già a conoscenza dell’urgenza della situazione: la sfida era quella di trasmettere quest’urgenza ad un pubblico più ampio. Questo è l’obiettivo principale dell’Enorme Cambiamento. Dopo la fine del film, gli spettatori vengono indirizzati ad una pagina web che riporta in modo chiaro e preciso le azioni più efficaci che possono essere intraprese per scongiurare la crisi climatica. La lista parte da semplici azioni come cambiamenti nella dieta e nel modo di viaggiare e arriva fino alla partecipazione diretta a proteste, manifestazioni e azioni di disobbedienza civile. 
Whoopi Goldberg ha recitato in film di culto come Il Colore Viola, Ghost e Sister Act, e doppiato l’iconico film di animazione Il Re Leone. Le sue performance le sono valse un Emmy, un Grammy, un Oscar e un Tony Award. È un’attiva sostenitrice di numerosi progetti umanitari, inclusa la lotta contro il cambiamento climatico.

- - -

Extinction Rebellion ritiene che ribellarsi all’ignoranza criminale dei
propri governi secondo i principi di pacifica disobbedienza civile sia uno
dei doveri dei cittadini. Il tempo per affrontare l’incombente crisi
ecologica sta scadendo. Le conseguenze comprendono la sesta estinzione di
massa, aumento dell’inquinamento e cambiamenti climatici
incontrollabili. Molti membri della comunità scientifica riengono che il
collasso dell’attuale società sia inevitabile. Se non agiamo ora, potremmo
perfino causare l’estinzione della specie umana.

---
layout: page-small-width
lang: cs
title: "Rebelie proti vyhynutí tleská tomu, jak lidstvo dokáže jednat rychle a účinně"
slug: coronavirus
date: 2020-03-14 01:00:00 +0200
categories:
  - press
published: true
header-class: "bg-black text-light-gray"
banner: 
seoImage: /assets/img/press/2020/03/14/img.jpg
---
![banner](/assets/img/press/2020/03/14/img.png)  {:.img-fluid .my-4
.text-center}

- Rebelie proti vyhynutí (Extinction Rebellion) nabízí lásku a podporu všem
komunitám po celém světě, které postihl koronavirus (COVID-19)
- Toto globální hnutí vítá rychlost, s jakou některé vlády, organizace a
instituce jednají tváří v tvář koronaviru.
- Zatímco rychlá reakce je vzorová, proaktivní akce by mohly zmírnit
největší dopady jak pandemie, tak ekologické/klimatické katastrofy. {:.huge
.my-3}
  
_13. března 2020 (všude)_ - smyslem existence **Rebelie proti vyhynutí** je
ochrana a zachování života pro nás i budoucí generace. **Naše globální hnutí
vyjadřuje solidaritu se všemi, které koronavirus postihl**.

Rebelie proti vyhynutí vítá rychlost, s jakou mnohé vlády, organizace a
instituce jednají tváří v tvář krizi způsobené pandemií koronaviru
COVID-19. **Naše současná situace vyžaduje politickou vůli a rychlé,
rozhodné činy, které umožní zmírnit následky, přizpůsobit se a překonat
smrtelné nebezpečí.**

Celosvětové hnutí, které vzniklo proto, aby čelilo klimatické a ekologické
krizi, se této krizi přizpůsobuje a doufá, že se stane součástí síly, která
v těžkých časech spojuje lidi do odolných společenství.

Protože se teď nemůžeme bez omezení shromažďovat, **každá skupina XR zváží,
jestli v nadcházejících týdnech a měsících bude podnikat nějaké místní
aktivity** souvisící s plánovanou Mezinárodní rebelií. Rebelie stále trvá a
této situaci se přizpůsobí. Očekáváme, že aktivity v různých částech světa
budou různé, od sousedské výpomoci po pouhé poskytování spojení.

Zatímco se hroutí klima a ekosystémy a propukají další epidemie, Rebelie
proti vyhynutí (XR) bude dál vytvářet rostoucí komunitu plnou vzájemné péče
a soucitu a tvořit místa, kde naživo předvede, jak by mohl vypadat jiný
svět. Právě teď je čas ukázat, jak lidé dokáží spolupracovat, a předvést
jiné způsoby existence. Naše komunity musí držet při sobě a chránit ty
nejzranitelnější z nás. **Musíme rebelovat za život.**


 [Learn More about Extinction Rebellion](https://rebellion.global/about-us){.xr-button}


_Případné další dotazy posílejte na adresu_ **press@organise.earth**

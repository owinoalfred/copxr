---
layout: page-small-width
lang: cs
title: 'Den Země 2020 - Lidstvo na rozcestí, příroda nám nabízí odolnost a naději'
slug: earth-day-2020
date: '2020-04-22 14:56'
published: true
categories:
  - press
header-class: bg-black text-light-gray
banner: /assets/uploads/img (1).jpeg
seoImage: /assets/uploads/img (1).jpeg
---
## DEN ZEMĚ NAVĚKY
{:.text-center}

· Po světě se vyrojily stovky příběhů popisujících návrat přírody do
ztichlých míst, která ještě nedávno obývali lidé. {:.huge .text-center}

· Rebelie proti vyhynutí (Extinction Rebellion) se v rámci kampaně
**\#LoveAndRageInTimesOfCorona** oslovila členy z více než 65 zemí, aby
některé z těchto příběhů převyprávěli. {:.huge .text-center}

· Přítomnost divočiny ve městech poskytuje vítanou úlevu od obtížné situace,
kterou společně procházíme - **\#AloneTogether.** {:.huge .text-center}

*Středa 22. dubna 2020 (celý svět)*- přes dva miliony nakažených, statisíce mrtvých a vakcína stále v nedohlednu. Zatímco naše planeta zápasí s koronavirovou pandemií, Rebelie proti vyhynutí aktivovala svou síť a vyzývá rebelky a rebely z celého světa, aby potvrdili zvěsti o neobvyklých pozorováních. Se svými odnožemi ve více než 65 státech má toto globální hnutí skvělou příležitost podat svědectví o zvláštní realitě ztichlých měst. Divoká zvířata, obvykle vytlačená lidským shonem a hemžením, se vydávají na průzkum do míst opuštěných těmi podivnými dvounohými bytostmi. Předkládáme některé z nashromážděných zážitků.

Naše cesta začíná u **Extinction Rebellion v Ugandě**, kde nám Joseph
Masembe potvrzuje, že "*pytláctví je na minimu, znečištění vzduchu a
povrchových vod také a vypadá to, že se zastavilo i odlesňování .*" Flavia z
Kampaly popisuje, jak "*zvířata a ptáky, donedávna vzácný úkaz, teď na
našich ulicích a dvorcích vídáme běžně. V Národním parku královny Alžběty se
na silnicích vyhřívají lvi. Tyhle velké kočky se normálně po většinu dne
schovávají, ale teď si užívají sluníčka a tepla. Stejně jako my, i oni si
teď užívají klidu. Když to vidíme, nějak už se necítíme tak osamělí.*"

COVID-19 neohrožuje jenom lidi, jak upozorňuje **Extinction Rebellion
Kongo** "Konžský národní park Virunga, domov zhruba třetiny všech goril
horských, bude zavřený minimálně do června," vysvětluje James Kataliko, na
základě "rady odborníků, kteří varují, že pro primáty včetně goril je virus
COVID-19 pravděpodobně nebezpečný. Je velmi dojemné vidět, jak se lidé
starají i o ostatní obyvatele této země, které ohrožuje stejný virus, jaký
na naši planetu přinesl tolik smutku."

V jihoafrickém Langebaanu, kousek na sever od Kapského města, "byly spatřeny
tisíce ptáků, kteří v nevídaných počtech přistávali na pláži a cpali se
sardinkami táhnoucími podél pobřeží, které letos lidé nevylovili," popisuje
Nicole Collier-Naidoo z **Extinction Rebellion Jižní Afrika**. "V pohledu na
život kvetoucí uprostřed tolika smutku je něco hojivého. Připomíná nám, jak
často považujeme takové drobné dary za samozřejmost."

Adžinkja Čikte z **Extinction Rebellion v Indii** vypráví, jak poblíž pláže
Marine Drive v Bombaji viděl plavat delfíny. "Bylo úžasné vidět, jak se
takhle brzy po začátku karantény k našemu ztichlému domovu přiblížili
překrásní tvorové, které jsme nikdy takhle zblízka neviděli," popisuje
Adžinkja. "Vypadalo to skoro jako kdyby příroda předváděním své krásy v
místech, kde tak dlouho chyběla, projevovala solidaritu s naším společným
utrpením a dodávala nám naději na nový zítřek."

Dále na východ, **Australská Extinction Rebellion** potvrzuje přítomnost
klokanů hluboko uvnitř měst, která ostře konstrastuje se zkázou, kterou
tomuto kontinentu na začátku letošního roku přinesly rozsáhlé požáry. "Není
až tak neobvyklé potkat klokana na ulici nebo na zahrádce někde na
předměstí, ale je neobvyklé potkat je uprostřed hlavního města, jako nedávno
na mostě v Sydney," vysvětluje Larissa, mluvčí hnutí.

Dokonce i v Mexiku, kde se karanténa zaváděla pomaleji než v jiných zemích,
viděli obyvatelé neobvyklé věci. Melissa Jiménez z **Extinction Rebellion
Mexiko** popisuje, jak "karibské hotely, obvykle přeplněné turisty, teď
hostí jiný druh návštěvníků: jaguáry, želvy kožatky, ptáky hoko a dokonce
krokodýly, kteří přišli prozkoumat ticho, které jsme tu nechali. Možná, že
až tohle všechno skončí, najdeme způsob, jak tu žít společně. Mezitím si
užíváme těchto přírodních krás, které poskytují vítané rozptýlení od strachu
a nejistoty."

Michael Rafael z **Extinction Rebellion Izrael** při procházce po pláži
poblíž jeho domova v Tel Avivu vypráví, jak tady "viděl plavat karetu
obrovskou a jeden starý rybář z Jaffy, který se také díval, prohlásil, že
naposledy tady viděl želvu za vlády Britů (1947)."

Výběr zážitků nasbíraných během tohoto neobvyklého a přelomového Dne Země slouží jako svědectví o odolnosti planety a jako maják naděje, příroda nás povzbuzuje, abychom vydrželi, přežili. Velké části světa prožívají obtíže karantén, ale život nakonec zvítězí. **Extinction Rebellion (Rebelie proti vyhynutí)** mezitím bude posilovat a konsolidovat globální podpůrnou síť, která v tomto globálně sdíleném dramatu poskytuje útěchu, rady a solidaritu, a nadále se bude inspirovat samotným životem a přírodou, za které společně rebelujeme.

![](/assets/uploads/img.jpeg)

O další informace a rozhovory s rebely a rebelkami z více než 65 zemí světa
si pište na adresu press@organise.earth

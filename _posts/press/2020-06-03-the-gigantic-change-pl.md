---
lang: pl
title: DRAMATYCZNE WEZWANIE WHOOPI GOLDBERG DO DZIAŁANIA NA RZECZ KLIMATU
slug: the-gigantic-change
date: '2020-06-05 00:00'
published: true
categories:
  - press
seoImage: /assets/uploads/TheGiganticChange–Poster-Landscape.jpg
---
![Plakat z filmu "The Gigantic
Change"](/assets/uploads/TheGiganticChange-c.jpg)

Whoopi Goldberg dołączyła do Extinction Rebellion, tworząc piękną nową animację osadzoną w przyszłości. Ten niezwykły 3-minutowy film to spojrzenie z roku 2050 w przeszłość. Pokazuje, jak ludzkość połączyła siły, by uratować świat w obliczu kryzysu klimatycznego.\
Film pod tytułem *The Gigantic Change* ukaże się na stronach Extinction Rebellion na Facebooku, YouTube, Twitterze i Instagramie o 08:00 czasu BST w piątek, 5 czerwca 2020, w ramach Światowego Dnia Środowiska.\
Właśnie teraz, kiedy zaczynamy planować, jak odbudować nasz świat po pandemii, ten film pokazuje, że lepsza przyszłość naprawdę jest możliwa. Jednak nie przyjdzie ona sama - wszyscy musimy *już dziś podjąć działanie*. Zmiana klimatyczna jest egzystencjalnym zagrożeniem dla ludzi niezależnie od wieku i pochodzenia. Wspólne działanie nigdy nie było bardziej potrzebne.  

**Dane kontaktowe:**  
Jonathan Mintram | +44 7802 530272 | jonathanmintram@gmail.com  
Beverley Luckings | +44 7472 916283 | beverley@beverleyluckings.com

**Adresy do pobrania:** [Press Kit](https://drive.google.com/file/d/10YlE2Fu-tXx0i2Okj3_SP85s7Iwe9za4/view?usp=sharing) | [Posters & Film Stills](https://drive.google.com/open?id=1-O9gXJ7coE7XJrEVS39SSWAFuVjWEQp-)

**Obejrzyj film:** [youtube](https://youtu.be/wf6VXXNjML0) | [vimeo](https://vimeo.com/425424162/66d531dd86) | [facebook](https://www.facebook.com/ExtinctionRebellion/videos/308403240564157/)

**UWAGA: Aby zamówić oryginalny plik z filmem, użyjcie proszę danych kontaktowych powyżej.**\
Twórcy "The Gigantic Change", wraz z Passion Pictures – producentem słynnego filmu reklamowego z orangutanem dla Islandii – wiedzieli, że niepowtarzalny głos Whoopi nada filmowi odpowiednią rangę. Whoopi jest znana ze swojego zaangażowania w kampanie na rzecz ochrony środowiska, więc mogła zainspirować wielu swoich fanów do działania.\
Widać, że doskonale rozumie powagę sytuacji, podobnie jak wiele innych osób, lecz prawdziwym wyzwaniem jest dotarcie z tym przekazem do szerszego odbiorcy. Taki był główny cel "The Gigantic Change". Po obejrzeniu filmu widzowie są przekierowywani na prostą stronę, na której wymienione są najbardziej skuteczne działania, dzięki którym mogą pomóc chronić środowisko naturalne. To może być cokolwiek – od diety i podróży aż do nieposłuszeństwa obywatelskiego.\
Whoopi Goldberg zagrała w takich filmach jak "Kolor Purpury", "Duch" i "Zakonnica w przebraniu" i użyczyła swojego głosu w klasycznej animacji "Król Lew". Należy do wąskiego grona laureatów nagród Emmy, Grammy, Oscar i Tony. Zajmuje zdecydowanie stanowisko w kwestii klimatu i aktywnie wspiera wiele inicjatyw i działań humanitarnych.

- - -

Extinction Rebellion uznaje bunt w formie nieposłuszeństwa obywatelskiego za
społeczny obowiązek w obliczu przestępczej bierności rządu. To nasza
ostatnia szansa na zdecydowaną reakcję na kryzys ekologiczny, w którym się
znaleźliśmy. Konsekwencje tego kryzysu obejmują szóste masowe wymieranie
gatunków, globalne zanieczyszczenie i gwałtowną, niekontrolowaną zmianę
klimatu. Naukowcy i inne wiarygodne źródła twierdzą, że załamanie się
struktur społecznych i masowa śmierć są już nieuchronne. Jeżeli natychmiast
nie zaczniemy działać, może dojść nawet do wyginięcia ludzkości.

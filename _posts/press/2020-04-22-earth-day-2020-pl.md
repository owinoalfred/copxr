---
layout: page-small-width
lang: pl
title: 'Dzień Ziemi 2020: Ludzkość na rozstaju dróg – natura uczy nas wytrwałości i nadziei'
slug: earth-day-2020
date: '2020-04-22 14:56'
published: true
categories:
  - press
header-class: bg-black text-light-gray
banner: /assets/uploads/img (1).jpeg
seoImage: /assets/uploads/img (1).jpeg
---
## DZIEŃ ZIEMI, KTÓRY ZAPISZE SIĘ NA KARTACH HISTORII
{:.text-center}

· Po całym świecie krążą setki historii o naturze powracającej w miejsca, w
których zwykle roi się od ludzi, lecz dzisiaj zioną pustką.  {:.huge
.text-center}

· Extinction Rebellion w ramach kampanii **\#MiłośćIGniewWCzasachKorony**
poprosiła swoich członków i członkinie z ponad 65 krajów o opisanie
niektórych z tych historii.  {:.huge .text-center}

· Obecność natury w miastach to mile widziana chwila wytchnienia od trudnej
sytuacji, w której wszyscy się znajdujemy **\#AloneTogether.** {:.huge
.text-center}

*Środa 22 kwietnia 2020 r. (cały świat)* – Podczas gdy cała Ziemia walczy z pandemią koronawirusa – w skutek której ponad 2 mln ludzi na świecie zaraziło się chorobą, setki tysięcy osób zmarło, a szczepionka nadal jest tylko wizją odległej przyszłości – Extinction Rebellion mobilizuje swoich działaczy i prosi rebeliantów i rebeliantki z całego świata o potwierdzanie doniesień na temat nietypowych obserwacji przyrodniczych. Nasz globalny ruch zrzesza mieszkańców ponad 65 krajów, jesteśmy więc w stanie doświadczać zaskakujących realiów milczących miast. Natura, zwykle ustępująca miejsca ludzkiemu zgiełkowi, dziś zapuszcza się w tereny wolne od ludzi. Oto niektóre z doświadczeń, których świadkami byli nasi rebelianci i rebeliantki.

Naszą podróż rozpoczyna **Extinction Rebellion Uganda**, gdzie, jak twierdzi
Joseph Masembe, „*jeszcze nigdy tak rzadko nie dochodziło do działań
kłusowniczych. Poziom zanieczyszczenia powietrza oraz wody także spadł i
wygląda na to, że wylesianie zupełnie ustało*”. Według doniesień Flavii z
Kampalii „*zwierzęta i ptaki, które do tej pory były rzadko spotykane na
naszych ulicach i w ogrodach, teraz są normalnym zjawiskiem. W Parku
Narodowym Królowej Elżbiety lwy wylegują się na drogach. Te wielkie koty
zwykle spędzają całe dnie w ukryciu, ale dzisiaj cieszą się słońcem i
wygrzaną jezdnią. Tak samo, jak my, poniekąd zmuszone są teraz do zwolnienia
tempa. To sprawia, że w pewnym sensie nie czujemy się już tak samotni*”.

Jak podkreśla **Extinction Rebellion Congo**, ludzie to nie jedyne
stworzenia, dla których COVID-19 stanowi zagrożenie: „Park Narodowy Wirunga
w Kongo,  który zamieszkuje około jedna trzecia światowej populacji goryli
górskich, będzie zamknięty przynajmniej do czerwca” tłumaczy James
Kataliko. Powodem decyzji są „zalecenia naukowców, którzy ostrzegają, że u
ssaków z rzędu naczelnych, w tym goryli górskich, prawdopodobnie mogą
występować komplikacje związane z koronawirusem. To bardzo wzruszające, że
ludzie przejmują się również losem innych mieszkańców naszego kraju –
zagraża im ten sam wirus, który przyniósł naszej planecie tyle smutku”.

W południowoafrykańskim mieście Langebaan w Prowincji Przylądkowej
Zachodniej „tysiące ptaków, rekordowa jak dotąd liczba, zleciało na plaże w
poszukiwaniu pożywienia, jak co roku. Tym razem ptaki mogły najeść się do
syta sardynkami, których nie złowili ludzie” mówi Nicole Collier-Naidoo z
**Extinction Rebellion South Africa**. „Jest coś terapeutycznego w
obserwowaniu kwitnącego życia w momencie tak ogromnego smutku. Dzięki temu
zdajemy sobie sprawę, jak często za rzecz oczywistą uznajemy małe dary
natury”.

Ajinkya Chikte z **Extinction Rebellion India** opowiada o tym, jak zobaczył
delfiny pływające nieopodal bombajskiej zatoki: „Niesamowite było zobaczyć,
jak szybko po wprowadzeniu ograniczeń w kraju, piękne zwierzęta, których
nigdy wcześniej nie widzieliśmy z bliska, przybyły do naszego milczącego
domu” tłumaczy. „To prawie tak, jakby natura chciała udowodnić swoją
solidarność z naszym wspólnym cierpieniem poprzez pokazanie swego wdzięku i
piękna tam, gdzie do tej pory go brakowało – by dać nam nadzieję na lepsze
jutro”.

Przenosimy się teraz na wschód, gdzie **Extinction Rebellion Australia**
potwierdza doniesienia o kangurach, które zauważono w sercach miast. To
niezwykły kontrast ze zniszczeniami, które na początku roku przyniosły
pożary lasów. „Kangury na ulicach lub w ogródkach niektórych przedmieść nie
są niczym nadzwyczajnym, ale nie widuje się ich w samym centrum stolicy, jak
miało to miejsce niedawno na moście Sydney Harbour Bridge” mówi Larissa,
rzeczniczka ruchu.

Nawet w Meksyku, gdzie obostrzenia pojawiły się później niż w innych
krajach, okoliczna ludność była świadkami nadzwyczajnych wydarzeń. Melissa
Jiménez z **Extinction Rebellion Mexico** opisuje, jak „w karaibskich
hotelach turystów zastąpili inni goście: jaguary, żółwie skórzaste, czubacze
zmienne... nawet krokodyle postanowiły obejrzeć miejsca, w których dzisiaj
panuje cisza i spokój. Może, kiedy to wszystko się skończy, uda nam się
znaleźć sposób na współistnienie. Na razie cieszymy się naturalnym pięknem,
które w miły sposób odwraca naszą uwagę od otaczającej nas niepewności”.

Kiedy Michael Raphael z **Extinction Rebellion Israel** przechadzał się po
plaży nieopodal swojego domu w Jafie, dzielnicy Tel Awiwu, zobaczył
„ogromnego żółwia karetta. Stary rybak, razem z którym z zachwytem
patrzyliśmy na żółwia, powiedział mi wtedy, że ostatni raz widział takie
zwierze w czasie Mandatu Palestyny (1947 r.)”.

Tych kilka historii, które zebraliśmy w historyczny Dzień Ziemi, świadczą o wytrwałości naszej planety i służą za światełko nadziei – natura motywuje nas, byśmy się nie poddawali, byśmy wytrwali. Życie zwycięży, ponieważ ogromna większość świata przechodzi właśnie przez chaotyczny czas ograniczeń związanych z pandemią koronawirusa. Tymczasem **Extinction Rebellion** nie przestanie wspierać i dodawać sił swoim wytrwałym rebeliantom i rebeliantkom. Wszyscy znajdujemy się obecnie w dramatycznej sytuacji – możecie liczyć na naszą radę, pomoc i solidarność. Nieustannie będziemy inspirować się życiem i naturą, na rzecz których wspólnie się buntujemy.

![](/assets/uploads/img.jpeg)

Aby uzyskać więcej informacji lub poprosić o wywiad z rebeliantami i
rebeliantkami z ponad 65 krajów, skontaktuj się z nami pod adresem
press@organise.earth

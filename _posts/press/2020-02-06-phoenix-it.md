---
layout: page-small-width
lang: it
title: "Joaquin Phoenix realizza un film con Extinction Rebellion e Amazon Watch"
slug: joaquin-phoenix-xr
date: 2020-02-06 01:00:00 +0200
categories:
  - press
published: true
header-class: "bg-black text-light-gray"
banner: 
seoImage: /assets/img/press/2020/02/06/banner.jpg
---
![banner](/assets/img/press/2020/02/06/banner.jpg){:.img-fluid .my-4}

-   _Guardians of Life_ (Guardiani della Vita), spinge all’azione contro
    l’emergenza climatica ed ecologica. Nel cast Joaquin Phoenix, Rosario
    Dawson, Matthew Modine, Oona Chaplin, Adria Arjona, Albert Hammond Jr e
    Q’orianka Kilcher.
-   Il film di Extinction Rebellion e Amazon Watch è un grido di allarme
    contro la deforestazione, la perdita di biodiversità e gli incendi che
    si stanno verificando in tutto il mondo.
-   _Guardians of life_è il primo di una serie di 12 film che esplorerà i
    problemi più pressanti che dovremo affrontare in questa decade cruciale
    per la sopravvivenza di ogni forma di vita.
-   Altre star si sono offerte di partecipare alla serie, prova che
    Hollywood sta cominciando ad usare la propria influenza per trattare
    l’emergenza climatica ed ecologica, la più grande catastrofe mai
    affrontata dall’umanità.
-   Per guardare il film clicca [qui](http://www.mobilize.earth)
{:.huge .my-3}

![cast](/assets/img/press/2020/02/06/CastTurn.jpg){:.img-fluid .my-4}

Il candidato al premio Oscar Joaquin Phoenix ha svelato il suo prossimo film
dopo Joker - un cortometraggio realizzato in collaborazione con [Extinction
Rebellion](https://rebellion.global/) e [Amazon
Watch](https://amazonwatch.org/) che incoraggia all’azione contro
l’emergenza climatica ed ecologica.

Nel film, intitolato “Guardiani della Vita”, Phoenix sarà affiancato da una
serie di star quali Rosario Dawson, Matthew Modine Q'orianka Kilcher, Oona
Chaplin, Adria Arjona, e Albert Hammond Jr. dei “The Strokes”.

Il cortometraggio di due minuti è stato girato in una sala operatoria a Los
Angeles e lancia una nuova strategia per familiarizzare il pubblico con
diversi aspetti dell’emergenza ecologica e climatica. Il film rappresenta un
messaggio pubblico che evidenzia le sofferenze della foresta Amazzonica e
delle sue comunità indigene e lancia un grido di allarme contro la
deforestazione e la perdita di biodiversità che stanno ormai affliggendo
ogni angolo del pianeta a seguito di devastanti incendi, alluvioni, periodi
di siccità e tempeste.

Il coinvolgimento di Joaquin Phoenix, uno dei favoriti per il premio Oscar
2020 come miglior attore, non sorprende considerato il suo passato di
attivista. Phoenix è stato recentemente arrestato ad una manifestazione
organizzata dall’attrice Jane Fonda a Washington dove ha tenuto un discorso
sui legami tra il cambiamento climatico e l’allevamento intensivo.
![joaquin-phoenix-xr](/assets/img/press/2020/02/06/JoaquinStill_006.jpg){:.img-fluid
.my-4} Per Phoenix questo film rappresenta “una vera e propria chiamata
all’azione. Ho partecipato al film per diffondere consapevolezza
sull’impatto ambientale della produzione industriale di carne e
latticini. Il fatto è che stiamo disboscando e incendiando foreste per poi
osservarne le conseguenze a livello planetario. Molte persone non realizzano
che abbiamo ancora tempo, ma solo a patto di agire ora e cambiare il modo in
cui consumiamo. Non possiamo aspettare che siano i nostri governi a
risolvere questo problema per noi. Non possiamo aspettare le prossime
elezioni per iniziare questi cambiamenti. Ognuno di noi ha la responsabilità
di cambiare il proprio stile di vita e agire ora.”

Il regista Shaun Monson è stato spinto a realizzare il film dal fallimento
di altri documentari ambientalistici nel motivare gli spettatori ad
agire. “Invece di concentrarci direttamente su temi quali deforestazione,
scioglimento dei ghiacciai o estinzione di massa abbiamo usato una storia
come metafora. L’Amazzonia viene spesso paragonata al polmone verde o al
cuore della Terra, ma al posto di un documentario naturalistico abbiamo
scelto come ambientazione una sala operatoria dove medici ed infermieri
cercano di salvare un paziente, che non viene mai mostrato, da un collasso
cardiaco. Il colpo di scena non è dato soltanto dall’identità di uno dei
paramedici, ma da cosa i medici stavano realmente cercando di salvare.”

Secondo Leila Salazar Lopez di Amazon Watch, il film è un esempio di arte
che ritrae la vita. “Una donna indigena che salva l’Amazzonia non è una
metafora: è la realtà quotidiana della foresta che viene rasa al suolo e
delle terre appartenenti alle popolazioni locali che vengono invase per
profitto. L’Amazzonia, il polmone del nostro pianeta, sopravvive grazie ai
guardiani della foresta, e il suo benessere è cruciale per il nostro
futuro.”

Secondo Sônia Guajajara, la coordinatrice esecutiva dell’ APIB (Associazione
delle Popolazioni Indigene del Brasile), “il film è molto importante per noi
in questo momento, perché dimostra l’impegno degli artisti nella protezione
dell’Amazzonia attraverso la rappresentazione del ruolo cruciale che le
popolazioni indigene rivestono nel difendere la foresta, il pianeta e la
vita stessa.”

Il film è il primo di una serie di 12 cortometraggi ideata da Extinction
Rebellion in collaborazione con Mobilize Earth. Ogni film tratterà uno dei
problemi più pressanti che la specie umana si troverà ad affrontare nel
corso di quella che secondo un gran numero di scienziati, di politici e di
gran parte dell’opinione pubblica sarà la decade decisiva per la
sopravvivenza della vita sul nostro pianeta. Per Matthew Modine, uno dei
protagonisti del film, l’emergenza climatica e naturale significa che “i
nostri figli erediteranno un mondo totalmente diverso da quello in cui sono
nato io … questo messaggio è un modo per svelare al pubblico ciò che sta
succedendo davanti ai nostri occhi.”

Gail Bradbrook, uno dei fondatori di Extinction Rebellion, spera che questa
sia la prova che Hollywood sta cominciando ad affrontare con sincerità la
gravità dell’emergenza climatica e naturale. “C‘è ancora un divario tra la
reale gravità della situazione e l’azione necessaria, ma fortunatamente la
distanza tra le due si sta riducendo. Sempre più personalità influenti
stanno cominciando ad uscire dai ranghi, ad essere sinceri e ad agire come
se la verità fosse reale.”
![Q'orianka](/assets/img/press/2020/02/06/QoriankaTurn.jpg){:.img-fluid
.my-4} La protagonista femminile del film, Q’orianka Kilcher, ha commentato:
“Essendo io stessa un’attrice indigena sento il dovere di usare la mia
visibilità per amplificare le voci che di solito vengono ignorate, comprese
le popolazioni indigene di tutto il mondo che proteggono la nostra Madre
Terra, la foresta Amazzonica e la biodiversità.”

Il produttore esecutivo del film Jonathan Mintram ha commentato: “il film
nomina gli incendi in Amazzonia e in Australia, ma non dobbiamo dimenticare
gli altri devastanti incendi in Angola, Congo, Siberia e California.”

I finanziamenti per il film sono stati raccolti da varie organizzazioni, che
comprendono la Catalysts Foundation, con base nel Regno Unito, e il Climate
Save Movement, che opera a livello globale. Il sito web del film
[www.mobilize.earth](http://www.mobilize.earth)   è una piattaforma
educativa che raccoglie anche donazioni per sostenere l’operato di [Amazon
Watch](https://amazonwatch.org/) e [Extinction
Rebellion](https://rebellion.global/).

Tra le organizzazioni a supporto della serie figurano anche la campagna
Artisti per l’Amazzonia e l’Environmental Media Association.

![south america
fire](/assets/img/press/2020/02/06/SouthAmericaFire.jpg){:.img-fluid .my-4}

Il prossimo film della serie tratterà il tema del rifiuto, chiedendoci
perché la specie umana stia scegliendo di ignorare i segnali di allarme
invece di agire ora per contrastare l’emergenza climatica ed ecologica.

Per ulteriori informazioni su come puoi aiutarci a combattere
quest’emergenza, consulta le pagine informative di XR e Amazon Watch


[Guarda il filmato](http://www.mobilize.earth){:.o-button-pink .btn-block
.text-center}


[Per saperne di più sulla Extinction
Rebellion](https://rebellion.global/about-us){.xr-button}


[Maggiori informazioni su Amazon
Watch](https://amazonwatch.org/){:.o-button-yellow .btn-block .text-center}

  

Commenti per il redattore:

Mobilize Earth sta elaborando una nuova strategia per alleviare l'emergenza
climatica ed ecologica incentrata sul coinvolgimento di individui
provenienti da ogni strato sociale. Stiamo lavorando per spingere la
collettività-industriali, attivisti, politici, agricoltori, immigrati - ad
intervenire sull'emergenza climatica ed ecologica. I nostri obiettivi:

- Dire la verità sull'emergenza climatica ed ecologica.

- Mobilitare e connettere individui ed organizzazioni provenienti da diversi
ambiti professionali, culture e orientamenti politici e sforzarci di trovare
soluzioni concrete per combattere l'emergenza climatica ed ecologica.

- Collaborare con leaders, scienziati, imprenditori ed attivisti per
progettare un futuro dove tutti abbiano la possibilità di prosperare.


Contatti Stampa:

Film : Jonathan Mintram
[mobilize.earth@gmail.com](mailto:mobilize.earth@gmail.com) +44(0)
7802530272

Beverley Luckings +44(0) 7472 916283
[beverley@beverleyluckings.com](mailto:beverley@beverleyluckings.com)

Extinction Rebellion : Howard Rees
[press@risinguppress.org.uk](mailto:press@risinguppress.org.uk) +44(0) 7459
055152

Amazon Watch : John Quigley [spectralq@aol.com](mailto:spectralq@aol.com) +1
(310) 927-3013

Julia Jaye Posin [jjposin@amazonwatch.org](mailto:jjposin@amazonwatch.org)
+1 (949) 939-4770

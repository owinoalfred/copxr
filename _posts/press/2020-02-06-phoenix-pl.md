---
layout: page-small-width
lang: pl
title: "Joaquin Phoenix w filmie Extinction Rebellion i Amazon Watch"
slug: joaquin-phoenix-xr
date: 2020-02-06 01:00:00 +0200
categories:
  - press
published: true
header-class: "bg-black text-light-gray"
banner: 
seoImage: /assets/img/press/2020/02/06/banner.jpg
---
![banner](/assets/img/press/2020/02/06/banner.jpg){:.img-fluid .my-4}

-   Film „Strażnicy życia” z Joaquinem Phoenixem, Rosario Dawson, Matthew
    Modinem Oona Chaplin, Adria Arjona, Albert Hammond Jr i Q’orianka
    Kilcher wzywa do podjęcia działań w związku z alarmem klimatycznym i
    ekologicznym.
-   Produkcja Extinction Rebellion i Amazon Watch ostrzega o skutkach
    wylesiania, utraty różnorodności biologicznej i pożarów lasów na całym
    świecie.
-   To pierwszy z zaplanowanych dwunastu filmów, które poruszą najbardziej
    palące kwestie, z jakimi będziemy musieli się zmierzyć w najbliższej
    dekadzie, jeśli życie na Ziemi ma przetrwać.
-   W projekcie ma wziąć udział więcej gwiazd – wpływowe sławy z Hollywood
    zaczynają nawoływać do działań mających zatrzymać alarm klimatyczny i
    ekologiczny, który stanowi najpoważniejszy kryzys w historii ludzkości.
-   Aby obejrzeć film, kliknij [tutaj](http://www.mobilize.earth)
{:.huge .my-3}

![cast](/assets/img/press/2020/02/06/CastTurn.jpg){:.img-fluid .my-4}

Joaquin Phoenix, faworyt do Oscara za rolę w „Jokerze”, prezentuje kolejny
film – tym razem krótkometrażowy – w którym wraz z [Extinction
Rebellion](https://rebellion.global/) i [Amazon
Watch](https://amazonwatch.org/).wzywa do podjęcia działań w związku z
alarmem klimatycznym i ekologicznym.

Wraz z Phoenixem w “Strażnikach życia” pojawia się gwiazdorska obsada,
między innymi Rosario Dawson, Matthew Modine Q'orianka Kilcher, Oona
Chaplin, Adria Arjona, i Albert Hammond Jr. z zespołu The Strokes.

Nakręcony na pogotowiu w Los Angeles dwuminutowy film jest początkiem nowej
kampanii, która ma na celu zaangażowanie społeczeństwa w różne aspekty
związane z alarmem klimatycznym i ekologicznym. „Strażnicy życia” przyjmują
formę reklamy społecznej ukazującej kryzysową sytuację Amazonii oraz
społeczności tubylczych zamieszkujących jej tereny. Film alarmuje o utracie
lasów i różnorodności biologicznej, które mają miejsce w każdym zakątku
Ziemi i są skutkiem pożarów, suszy, powodzi i nawałnic.

Udział Joaquina Phoenixa, jednego z faworytów do statuetki za najlepszą rolę
męską na tegorocznej edycji rozdania Oscarów (wręczenie nagród 9 lutego),
nie jest zaskoczeniem z uwagi na jego zaangażowanie w aktywizm. Aktor
niedawno został aresztowany na proteście zorganizowanym w Waszyngtonie przez
aktorkę Jane Fondę, gdzie mówił o wpływie hodowli zwierząt na zmianę
klimatu.
![joaquin-phoenix-xr](/assets/img/press/2020/02/06/JoaquinStill_006.jpg){:.img-fluid
.my-4} Według Phoenixa „Strażnicy życia”: „To prawdziwe wezwanie do
działania. Wziąłem udział w filmie, żeby uświadomić ludzi o wpływie
przemysłu mięsnego i mleczarskiego na zmianę klimatu. Prawda jest taka, że
doszczętnie wycinamy i wypalamy lasy deszczowe, a na całym świecie widać
tego skutki. Ludzie nie zdają sobie sprawy z tego, że nadal mamy czas, żeby
to naprawić, ale tylko, jeśli już teraz podejmiemy działania i gruntownie
zmienimy nasze podejście do konsumpcji. Nie możemy czekać, aż rządzący
rozwiążą te problem za nas. Nie możemy czekać na wybory, żeby spróbować coś
zmienić. Zmiana naszego stylu życia i natychmiastowe działanie to nasza
osobista odpowiedzialność.”

Reżyser Shaun Monson wiedział, że musi nakręcić film po tym, jak ostatnia
reklama społeczna w stylu dokumentalnym nie skłoniła widzów do działań:
„Zamiast skupiać się na utracie lasów, topniejących lodowcach i ginących
gatunkach, przedstawiamy historię w formie metafory. Amazonia nazywana jest
płucami Ziemi, albo sercem Ziemi, ale zamiast filmu dokumentalnego
pokazujemy widzom pogotowie, gdzie lekarze i pielęgniarze próbują uratować
życie niewidocznej pacjentki z niewydolnością serca. Zwrotem akcji jest nie
tylko ujawnienie, kim jest jedna z sanitariuszek, ale również tego, co przez
ten cały czas chcieli ocalić lekarze.”

Według Leili Salazar Lopez z Amazon Watch film jest przykładem sztuki
obrazującej prawdziwe życie: „Przedstawicielka ludności tubylczej, ratująca
Amazonię, to nie metafora – to codzienna rzeczywistość. Lasy deszczowe są
wycinane, tubylcze ziemie zagarnia się dla zysków, a przetrwanie Amazonii,
płuc naszej Ziemi, jest dziś możliwe jedynie dzięki tubylczym strażnikom
lasów. Nasza przyszłość zależy od sytuacji Amazonii.”

Zdaniem Sônii Guajajary, koordynatorki wykonawczej organizacji Articulation
of Brazil’s Indigenous Peoples (Artykulacja Brazylijskich Ludów Tubylczych,
w skrócie APIB), “film jest teraz dla nas niezwykle ważny. Obrazuje
zaangażowanie artystów w ochronę Amazonii i pokazuje, że ludy tubylcze
ogrywają kluczową rolę w ochronie lasów, naszej planety i życia na niej.”

Film jest jednym z dwunastu w serii planowanej przez Extinction Rebellion we
współpracy z Mobilize Earth. Każda z części będzie mówić o jednej z
najbardziej palących kwestii, którym ludzkość będzie musiała stawić czoło w
nadchodzącej dekadzie, określanej przez większość naukowców, polityków oraz
społeczeństwo jako lata, które rozstrzygną o życiu na naszej planecie.  Dla
Matthew Modine’a, jednego z gwiazd filmu, dzisiejszy alarm klimatyczny i
ekologiczny oznacza: „przekazanie naszym dzieciom świata nierozpoznawalnie
innego od tego, w którym to ja się urodziłem… ta reklama społeczna to sposób
na otwarcie ludziom oczu tak, żeby zrozumieli, co tak naprawdę dzieje się
dookoła nas.”

Gail Bradbrook, współzałożycielka Extinction Rebellion, ma nadzieję, że to
jedna z pierwszych oznak na to, że Hollywood zaczyna korzystać ze swoich
wpływów, żeby mówić prawdę o powadze kryzysu klimatycznego i ekologicznego:
„Działania, które należy podjąć, nadal nie są współmierne z powagą
sytuacji. Ale te różnice zanikają. Coraz więcej wpływowych osób zaczyna
wychodzić z szeregu, mówić prawdę i postępować tak, jakby to wszystko było
rzeczywistością.”
![Q'orianka](/assets/img/press/2020/02/06/QoriankaTurn.jpg){:.img-fluid
.my-4} Odtwórczyni głównej roli żeńskiej Q’orianka Kilcher mówi: “Jako
aktorka o rdzennym pochodzeniu czuję, że spoczywa na mnie ogromna
odpowiedzialność – muszę wykorzystać moją pozycję publiczną do nagłaśniania
głosów tych, których słyszy się rzadko. Do grupy tej należą wszyscy tubylczy
obrońcy Matki Ziemi, lasu deszczowego w Amazonii, różnorodoności
przyrodniczej i zwierząt z całego świata”.

Producent wykonawczy Jonathan Mintram mówi: „W filmie mowa jest o pożarach w
Amazonii i Australii, ale nie możemy zapomnieć o innych druzgocących w
skutkach pożarach: od Angoli i Kongo, po Syberię i Kalifornię.”

Fundusze na film uzyskano dzięki wsparciu różnych organizacji, w tym
brytyjskiej Catalyst Foundation oraz działającej na całym świecie Climate
Save Movement. Celem strony [www.mobilize.earth](http://www.mobilize.earth)
na której można obejrzeć film, jest zwiększenie świadomości społeczeństwa,
wezwanie ludzi do działań oraz zbieranie darowizn, które przeznaczone
zostaną na pracę organizacji [Amazon Watch](https://amazonwatch.org/) i
[Extinction Rebellion](https://rebellion.global/).

Dodatkowe wsparcie pochodzi m.in. od kampanii Artists for the Amazon i
organizacji Environmental Media Association.

![south america
fire](/assets/img/press/2020/02/06/SouthAmericaFire.jpg){:.img-fluid .my-4}

Tematyką kolejnego filmu z dwunastoczęściowej serii będzie fenomen
zaprzeczania problemowi i to, jak ludzki gatunek woli ignorować znaki
ostrzegawcze niż zdecydować się już dziś przeciwdziałać alarmowi
klimatycznemu i ekologicznemu.

Aby uzyskać więcej informacji na temat tego, jak przyłączyć się do walki,
odwiedź sekcję “Kim jesteśmy” na stronie XR oraz stronę Amazon Watch.


[Obejrzyj film](http://www.mobilize.earth){:.o-button-pink .btn-block
.text-center}


[Więcej informacji o Extinction
Rebellion](https://rebellion.global/about-us){.xr-button}


[Więcej informacji o Amazon Watch](https://amazonwatch.org/){.xr-button}

  

Komentarz dla redaktorów:

Mobilize Earth wyznacza nowy kierunek w łagodzeniu alarmu klimatycznego i
ekologicznego poprzez zrzeszanie ze sobą ludzi o odmiennych
doświadczeniach. Naszym celem jest zaangażowanie wszystkich – przemysłu,
aktywistów, polityków, rolników, imigrantów – w działania mające położyć
kres istniejącemu zagrożeniu. Dążymy do:

- głoszenia prawdy na temat alarmu klimatycznego i ekologicznego,

- zaangażowania i jednoczenia ze sobą osób i organizacji ze wszystkich
gałęzi przemysłu, z odmiennych kultur, ponad podziałami politycznymi, oraz
do konkretnych działań w odpowiedzi na alarm klimatyczny i ekologiczny,

- osiągnięcia w przyszłości świata, w którym wszyscy będziemy mogli się
rozwijać dzięki współpracy z liderami, naukowcami, przedsiębiorcami i
aktywistami.


Kontakt dla prasy:

Film: Jonathan Mintram
[mobilize.earth@gmail.com](mailto:mobilize.earth@gmail.com) +44(0)
7802530272

Beverley Luckings +44(0) 7472 916283
[beverley@beverleyluckings.com](mailto:beverley@beverleyluckings.com)

Extinction Rebellion: Howard Rees
[press@risinguppress.org.uk](mailto:press@risinguppress.org.uk) +44(0) 7459
055152

Amazon Watch : John Quigley [spectralq@aol.com](mailto:spectralq@aol.com) +1
(310) 927-3013

Julia Jaye Posin [jjposin@amazonwatch.org](mailto:jjposin@amazonwatch.org)
+1 (949) 939-4770
